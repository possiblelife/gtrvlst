Αν πρόκειται να διαλέξει μεταξύ του να είναι ένα τίποτε ή κάποια, η Τερέζα θα διαλέξει να είναι κάποια. Πάση θυσία. Όταν ο μεγάλος έρωτας έρθει η Τερέζα θα τον αγνοήσει. Επειδή άλλα είναι τα σχέδιά της και νομίζει πως όλα τα ελέγχει. Ποιος θα νικήσει στο τέλος;  Ποια είναι η αξία της αγάπης;  Και ποιος θα πληρώσει το τίμημα στο τέλος για να την αξιωθεί; Λίγα λόγια για τη νέα τηλενουβέλα  παραγωγής της εταιρείας TELEVISA: Η Τερέζα (Angelique Boyer) είναι μια όμορφη νεαρή γυναίκα που κυριαρχείται από την απληστία της. Οι γονείς της,  αν και φτωχοί, προσπαθούν με μεγάλες θυσίες να της προσφέρουν μια καλή, αξιοπρεπή ζωή, σπουδάζοντάς και στηρίζοντάς την έτσι ώστε να καταφέρει να προχωρήσει και να προοδεύσει. Η Τερέζα όμως θέλει περισσότερα. Πολύ περισσότερα… Πιστεύοντας πως η αδελφή της πέθανε λόγω της φτώχιας τους, θέλει να κάνει ότι μπορεί για να φύγει από τη γειτονιά και να γίνει πλούσια. Ο Mariano (Aaron Diaz), ο γείτονας με τον οποίο έχει σχέση, σπουδάζει γιατρός έτσι ώστε να ικανοποιήσει τις φιλοδοξίες της. Αυτή όμως τον περιφρονεί και τον εγκαταλείπει κυνηγώντας άντρες με χρήμα, πλούτο και εξουσία. Πάντοτε όμως επιστρέφει σε αυτόν… Τερέζα. Μια άκαρδη καλλονή που καταστρέφει τις ζωές των γύρω της και όλων όσοι την αγαπούν χωρίς ίχνος τύψεων. Κάποτε όμως θα συνειδητοποιήσει την αλήθεια. Θα είναι όμως αργά. Γιατί στη ζωή παίρνουμε αυτό που μας αξίζει. 