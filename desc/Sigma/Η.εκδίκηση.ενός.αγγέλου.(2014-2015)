Η ιστορία της Σάντα Μαρτίνεζ (Gaby Espino), μιας γυναίκας που θέλει να εκδικηθεί τον θάνατο του συζύγου της Γουίλυ. Ο Γουίλυ προσλαμβάνεται ως καθηγητής μουσικής για την Ντανιέλα Κάνιο, την εγγονή ενός πολύ σημαντικού δικηγόρου. Η Σάντα και ο Γουίλυ είναι κατενθουσιασμένοι επειδή είναι εξαιρετική ευκαιρία για εκείνον. Η μητέρα της Ντανιέλα όμως, η Μπάρμπαρα, συνεχώς φλερτάρει με τον Γουίλυ κάτι που κάνει δύσκολη την κατάσταση. Επίσης, ο Γουίλυ ανακαλύπτει πως η Ντανιέλα κάνει χρήση ναρκωτικών. Τότε και οι δύο αποφασίζουν να τον κατηγορήσουν πως προσπάθησε να εκμεταλλευτεί σεξουαλικά την μικρή και καταφέρνουν να τον κλείσουν στη φυλακή και μετά διατάζουν να δολοφονηθεί. Η Σάντα συντετριμμένη αποφασίζει να πάρει εκδίκηση. Σχεδιάζει να παντρευτεί τον Ουμπέρτο (Carlos Ponce), αδελφό της Μπάρμπαρα ώστε να καταστρέψει την οικογένεια Κάνιο αλλά ερωτεύεται τον Σαντιάγο, τον αδελφό του Ουμπέρτο. Τελικά όμως ποιος είναι ο επικίνδυνος αδελφός, ο Ουμπέρτο ή ο Σαντιάγο;