Η Μπλάνκα Γκερέρο είναι μια καλόκαρδη και έξυπνη κοπέλα που δουλεύει ως σερβιτόρα αλλά ονειρεύεται να κάνει καριέρα ως ηθοποιός. Όταν ο πατέρας της μένει χωρίς δουλειά, η Μπλάνκα αποφασίζει να πάει στο μασκέ πάρτυ του αφεντικού του, του κυρίου Αλταμίρα, για να τον πείσει να τον επαναπροσλάβει. Εκεί, γνωρίζει τον Ανδριάνο, ένα πλούσιο επιχειρηματία που παρουσιάζεται απρόσκλητος στο πάρτυ και κατηγορεί την οικογένεια Αλταμίρα για τον θάνατο της γυναίκας του, Βαλεντίνα. Όταν ένα αμάξι χτυπάει τον πατέρα της Μπλάνκα, ο Ανδριάνο πάει να τον επισκεφτεί στο νοσοκομείο και εκεί κάνει στη Μπλάνκα μια προσφορά: Θα καλύψει όλα τα ιατρικά έξοδα του πατέρα της, εάν τον βοηθήσει να ανακαλύψει την αλήθεια για την Βαλεντίνα και το παιδί του, παριστάνοντας την πλούσια επενδύτρια από τη Νέα Υόρκη και να κερδίσει την εμπιστοσύνη της Ρακέλ Αλταμίρα.