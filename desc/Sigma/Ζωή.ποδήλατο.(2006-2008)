Ο Λευτέρης Βλάχος είναι διαφημιστής αλλά το μόνο που διαφημίζει με επιτυχία είναι ο εαυτός του. Όταν ο Λευτέρης δεν μπορούσε πλέον να πληρώνει το ενοίκιο, μετακόμισαν με τη σύζυγό του η οποία διδάσκει ψυχολογία σε κολέγιο και τον γιο τους, τον Μάρκο, στο σπίτι της πεθεράς του, της Δάφνης. Η Δάφνη δεν χάνει ευκαιρία να υπονομεύει τον γαμπρό της, ο οποίος εκτός από τον Μάρκο, έχει και δύο κόρες με την πρώην γυναίκα του Χαρούλα, αστυνομικό της ομάδας Ζ. Η Δάφνη έχει επίσης και έναν αδερφό τον Γιασεμάκη Τριανταφυλλίδη που κατά δήλωσή του ...και μόνο, είναι ο καλύτερος δικηγόρος της Κύπρου. Στο δικηγορικό γραφείο που συστεγάζεται με το διαφημιστικό γραφείο, εργάζεται η Μαρία την οποία πολιορκεί ο συνάδελφός της, Λάκης. Το καστ συμπληρώνει η παρέα του καναλιού "love tv" με τη Μαργαρίτα, το νάζι της, την χαριτωμένη της αφέλεια και κυρίως τα γνωστά «μαργαριτάρια» της. Την ωραία Ελένη και τον ζηλιάρη Πάρη της, τον Άγγελο, την Αφροδίτη, τον κ. Πούρο, την Άντζυ, τον Κούλη και τον Βάσο.