Υπήρξε η συντροφιά μας φτιάχνοντας τα απόλυτα viral video τις μέρες της καραντίνας. Έδωσε χρώμα στις πιο σκοτεινές μέρες της χρονιάς, σκορπώντας γέλιο όταν το είχαμε ανάγκη περισσότερο από ποτέ! Η Έλενα Γαλαταριώτου, η κύπρια πεθερά που βρίσκεται σε πόλεμο χωρίς ανακωχή με την καημένη νύφη της, επιστρέφει δριμύτερη, από τη Δευτέρα 19 Οκτωβρίου στις 21:20 στο ΣΙΓΜΑ, για να κάνει αυτό που ξέρει καλύτερα: να μας χαρίσει στιγμές γέλιου και ξεγνοιασιάς, επειδή το χιούμορ είναι το καλύτερο και πιο αγχολυτικό φάρμακο για τις σκοτούρες της καθημερινότητας. Ετοιμαστείτε λοιπόν να γνωρίσετε το γιο, τη νύφη, τον ταλαίπωρο σύζυγο, τους συμπεθέρους, αλλά και πολλούς άλλους χαρακτήρες που θα… υποφέρουν στα χέρια της Φρόσως Τσάππα (Έλενας Γαλαταριώτου), της πεθεράς που αρνείται να δεχτεί πως μια άλλη γυναίκα θα πάρει μακριά της το "γιούδην" της.