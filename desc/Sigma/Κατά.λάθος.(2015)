Το πεπρωμένο φυγείν αδύνατον! Ή μήπως όχι; Κάποιοι πιστεύουν πως οτιδήποτε συμβεί στη ζωή μας είναι προαποφασισμένο από κάποια δύναμη και τίποτα δεν μπορεί να το αλλάξει. Άλλοι πιστεύουν στην τύχη, όλα είναι θέμα συμπτώσεων και το πώς θα εξελιχθούν τα πράγματα εναπόκειται στον καθένα μας ξεχωριστά. Ποιο από τα δύο ισχύει όμως; Αυτό το ερώτημα καλούνται να απαντήσουν οι ήρωες της σειράς μας. Καθημερινοί, αλλά εντελώς διαφορετικοί μεταξύ τους, άνθρωποι της διπλανής πόρτας που αναγκάζονται να συμβιώσουν σε μία πολυκατοικία. Αυτό που δεν γνωρίζουν είναι ότι τους συνδέει κάτι περισσότερο από αυτή την συγκατοίκηση. Ένα μυστηριώδες παρελθόν που ξεκινά από το 1984 και καταλήγει σήμερα. Συναντήθηκαν γιατί έτσι το ήθελε η μοίρα ή κατά λάθος; Ποιο άραγε θα είναι το αποτέλεσμα αυτής της συμβίωσης; Ένας καθρέφτης της κοινωνίας του σήμερα και του χθες εμποτισμένος με ντελίριο κωμικοτραγικών καταστάσεων.