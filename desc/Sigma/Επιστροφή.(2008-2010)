Η ιστορία βασίζεται σε αληθινά γεγονότα. Τον Απρίλιο του 2007 επιστρέφει στην Κύπρο, μετά από 26 χρόνια, ο Γιώργος Κυρανίδης. Ξαναφέρνει στην μνήμη του τους αποχαιρετισμούς με τη μάνα, τον αδελφό του, τον τρίχρονο γιό του και τη νεογέννητη κόρη του. Θυμάται την αιχμαλωσία και τη μεταφορά του στα Άδανα της Τουρκίας, την φυλάκιση και την απελευθέρωση του. Βιώνει και πάλι την αγωνία για την αναζήτηση της χαμένης του οικογένειας και τη μεγάλη απόφασή του να ξενιτευτεί για μια καλύτερη ζωή. Ο Γιώργος, όταν μαθαίνει ότι πάσχει από καρκίνο, αποφασίζει να ρευστοποιήσει όλη του την περιουσία και να επιστρέψει στην Κύπρο για να κλείσει τα μάτια του εκεί. Όταν έρχεται στην Κύπρο, όλη η ιστορία θα περιστραφεί γύρω από τις προσπάθειές του να ανακαλύψει την οικογένειά του, ενώ τα παράξενα παιχνίδια, που παίζει η μοίρα, θα τον φέρουν αντιμέτωπο με την πιο σκληρή αλήθεια...