Ο Παύλος αποφασίζει να ζήσει το μεγάλο του πάθος με την Ελπίδα, που είναι πλέον η αρραβωνιαστικιά του κολλητού του. Η ίδια η ζωή θέλησε να γνωριστούν και να ερωτευτούν χωρίς να γνωρίζουν τι θα τους επιφύλασσε η μοίρα. Αυτός ο απαγορευμένος έρωτας που γεννήθηκε δυο χρόνια πριν και δεν έσβησε ποτέ. Αυτές τις 24 ώρες ξαναζωντανεύει και φουντώνει. Και οι συνέπειες απρόσμενες. Ο Αλέξης αποφασίζει να  ενδώσει στη πολιορκία του Πάρη και να  δοκιμάσει τον ομοφυλοφιλικό έρωτα. Δεν υπολόγισε όμως ότι ο Πάρης είναι ερωτευμένος μαζί του και για αυτόν δεν είναι μόνο μια εμπειρία. Θα βρεθεί αντιμέτωπος με δυσάρεστες εξελίξεις και θα αναγκαστεί να πάρει κάποιες αποφάσεις, καθοριστικές για το μέλλον του! Η Καταιγίδα έχει φουρτούνες, έχει αστραπές. Η Καταιγίδα σε τρομάζει. Μόνο όταν κοπάσει αντιμετωπίζεις τις συνέπειες κα τα λάθη σου. Αυτά τα λάθη τους θα πληρώσουν όλοι μετά από αυτό το 24ωρο. Οι τέσσερις φίλοι θα ζήσουν αυτή τη μέρα λες και δεν υπάρχει αύριο. Το αύριο όμως υπάρχει, είναι εδώ...και πρέπει να το αντιμετωπίσουν....και θα το αντιμετωπίσουν είτε το θέλουν, είτε όχι! Αλήθεια, εσύ τι θα έκανες αν γνώριζες ότι έχεις μόνο 24 ώρες ζωής;