O πρώτος έρωτας πόσο κρατάει; Και όταν χαθεί ξανάρχεται; Πώς ξανάρχεται; Εκδικητικός;  Τρυφερός; Μια γλυκιά ανάμνηση;  Μπορεί να ξαναζήσει; Αυτό ψάχνουμε να ανιχνεύσουμε μέσα από τον νεανικό έρωτα τριών ζευγαριών, της  Έλενας και του Κωστή που είναι φοιτητές και θέλουν να παντρευτούν αλλά όλα είναι εναντίον τους, του Άρη και της Αλεξάνδρας, γονείς της Έλενας, που χώρισαν νωρίς, για κάποιους λόγους που ακόμη δεν έχουν ξεκαθαρίσει μέσα τους το γιατί, ή νομίζουν ότι έχουν ξεκαθαρίσει, του Άρη και της Ιφιγένειας που κουβαλάει μια ανάγκη εκδίκησης, του Λεωνίδα και της Αλεξάνδρας που τον έχει ρίξει  σε ένα ανήλιαγο κελί στην Ταϊλάνδη; Και ακόμη της Στέλλας και του Αχμέτ που δεν χρειάζεται να διευκρινίσουμε τα εμπόδια, της Έλενας και του Μιχάλη που δεν είναι έρωτας στην πραγματικότητα αλλά εργαλείο για να πονέσουν κάποιοι άλλοι; Που μπορεί να μας πάει  ένας έρωτας; σε ποια φωτεινά ή σκοτεινά μονοπάτια; Η εκδίκηση είναι πιάτο που τρώγεται κρύο ή δεν έχει αξία πια όταν περάσει ο χρόνος; Βρέχει έρωτα. Κοινωνική σειρά του ΣΙΓΜΑ σε σενάριο Ρένας Ρίγγα και σκηνοθεσία Κώστα Χριστοφόρου και Βασίλη Καρφή.