Κυπριακή κωμική σειρά, με ρομαντικά και κοινωνικά στοιχεία, η οποία διαδραματίζεται στην Κύπρο της δεκαετίας του 1920, την εποχή που οι Άγγλοι αρχίζουν να αναλαμβάνουν επίσημα την διοίκηση της Κύπρου από τους Οθωμανούς. Η Ιουλία, η Φανουρία, η Παρθενόπη και η Αννού είναι τέσσερις επιστήθιες φίλες, στο κυπριακό χωριό «Νιο Χορκό», οι οποίες πρωταγωνιστούν στη σειρά. Τέσσερις γυναίκες έρχονται να εισβάλουν στην ζωή μας, από μια μακρινή κι’ αλλιώτικη εποχή, θυμίζοντας μας πως η γυναίκα του σήμερα δεν διαφέρει διόλου απ΄ αυτές. Η μόνη μικρή διαφορά είναι ότι η ζωή τους διαδραματίζεται 100 χρόνια πριν. Το γέλιο, η προδοσία, η απιστία, ο έρωτας, η φιλία παραμένουν διαχρονικά τα ίδια!