Διαφορετικοί κόσμοι, που η μοίρα και κυρίως μια σειρά από προδοσίες τους συνδέει σε μια παράλληλη, αλλά και δεμένη μεταξύ τους πορεία. Ανεκπλήρωτοι έρωτες, φιλίες που αντέχουν στον χρόνο, ανομολόγητα πάθη, αίσθημα, συγκίνηση, μυστικές συμφωνίες, απαγωγές, τρομοκράτες, διχασμένες οικογένειες και ανάμεσά τους προδοσίες. Δύο οικογένειες που τις δένει μια δυνατή και δοκιμασμένη στο χρόνο, φιλία. Από την μία αυτή του αυτοδημιούργητου εφοπλιστή Τιμολέοντα Παυλίδη (Φίλιππος Σοφιανός) και από την άλλη του αρχικαπετάνιου Ανδρέα Μαντά (Γιώργου Νινιού). Άνθρωποι που πέρασαν πλάι - πλάι μια ζωή και τώρα εισπράττουν τους καρπούς των κόπων τους και κάνουν μια αποτίμηση της ζωής τους. Ο Τιμολέων είναι παντρεμένος για δεύτερη φορά με την Κλαίρη (Αλεξάνδρα Παλαιολόγου) και δύο παιδιά από διαφορετικούς γάμους, τον Μάρκο (Ορφέα Παπαδόπουλο) και την Λούση (Φιλίππα Ταμπάρη).