Στα 18 της η Amelia μένει έγκυος από τον Luis. Έναν όμορφο φιλόδοξο νεαρό, ο οποίος τελικά την εγκαταλείπει για να παντρευτεί την πλούσια Marissa. Ο πατέρας της Amelia, Don Francisco, την διώχνει από το σπίτι, με αποτέλεσμα να την πάρει υπό την προστασία του ο Pedro, ο κηπουρός του Don Fransisco, ο οποίος εργάζεται σκληρά για να συντηρήσει την Amelia και την κόρη της Luisa Fernanda. Ένας στενός δεσμός δημιουργείται ανάμεσα στη Luisa και τον Pedro, χωρίς η μικρή να γνωρίζει πως δεν πρόκειται για τον πραγματικό της πατέρα, μεταφέροντας κιόλας στην μικρή του «κόρη» και την αγάπη του για τα λουλούδια. Εκτός από το πάθος της για την κηπουρική, παθιάζεται και με το βιολί, έχοντας ένα μοναδικό χάρισμα για το μουσικό αυτό όργανο. Μια τυχαία συνάντηση με το πεπρωμένο αλλάζει τη ζωή της όταν τραυματίζεται σε αυτοκινητιστικό δυστύχημα το οποίο προκάλεσε ο βιολογικός της πατέρας, ο Luis, ο οποίος είναι πια ένας επιτυχημένος δικηγόρος. Στο νοσοκομείο, όπου καταλήγει, γνωρίζει και ερωτεύεται τον θετό γιό του Luis, τον γοητευτικό γιατρό Carlos. 