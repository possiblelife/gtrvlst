20 Ιουλίου, 1974. Ένα κοριτσάκι έρχεται στον κόσμο, την ώρα που οι Τούρκοι εισβάλλουν στην Κύπρο. Η γέννησή της γίνεται μέσα σε έναν απίστευτο πανικό, κάτω από τους βομβαρδισμούς των τουρκικών αεροπλάνων. Οι Τούρκοι μπαίνουν στο χωριό και μόλις το μωρό γεννιέται, μπαίνουν στο σπίτι. Σκοτώνουν τη μητέρα και τη μαμή η οποία προλαβαίνει να το βαφτίσει και να το ονομάσει Βασιλική. Ένας Τούρκος αξιωματικός παίρνει το νεογέννητο και 36 χρόνια μετά την βρίσκουμε στην Κωνσταντινούπολη, ως Εμινέ. Έχει μεγαλώσει σαν Τουρκάλα και φυσικά σαν μουσουλμάνα. Πριν πεθάνει ο “πατέρας” της, της αποκαλύπτει ότι είναι Ελληνίδα και ότι την έχει πάρει κατά τη διάρκεια της εισβολής. Ένας ολόκληρος κόσμος γκρεμίζεται μέσα της. Αποφασίζει να πάει στην Κύπρο και να βρει τους δικούς της. Η πορεία της αυτή θα είναι δύσκολη και επώδυνη. Η Βασιλική θα είναι η πρώτη “αγνοούμενη” που επιστρέφει.