Δραματική σειρά εμπνευσμένη από πραγματικά γεγονότα. Τρεις γυναίκες, σε διαφορετικό χρόνο και τόπο, βιώνουν τραγικές στιγμές που θα στιγματίσουν όχι μόνο τις δικές τους ζωές αλλά και των παιδιών τους. Τότε περπάτησαν σιωπηλά η κάθε μια ξεχωριστά το δικό της Γολγοθά, μα τώρα τα κορίτσια και τα αγόρια τους, μέσα από τα δικά τους βιώματα, έρωτες, μίση, μυστικά και πάθη,  θα βρεθούν σιγά σιγά μπροστά στην εκκωφαντική αλήθεια του παρελθόντος των γονιών τους,  επηρεάζοντας τα με δραματικό τρόπο. Η σειρά διαδραματίζεται στην Κύπρο και Ελλάδα του 1950 και στη Κύπρο του σήμερα. Οι αντιλήψεις, οι δεισιδαιμονίες κι ο τρόπος ζωής εκείνης  της εποχής εξακολουθούν να επιδρούν  μέχρι σήμερα και θα προκαλέσουν δραματικές ανατροπές στις ζωές πολλών ανθρώπων. Οι στιγμές, τα λεπτά, οι ώρες μπορούν  να αναποδογυρίσουν ζωές,  να εξαφανίσουν όνειρα και να γεννήσουν  ακραία συναισθήματα.