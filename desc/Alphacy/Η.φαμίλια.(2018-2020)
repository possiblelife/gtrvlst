Ο Alpha Κύπρου σε συνεργασία με την Armoza Formats και τα United Studios of Israel παρουσιάζει την ξεκαρδιστική κωμωδία “Η Φαμίλια” βασισμένο στο Ισραηλινό φορμάτ “La Famiglia”. Κάθε επεισόδιο, είναι μια ξεχωριστή θεραπεία στον σύμβουλο γάμου όπου το ζευγάρι συζητά τα πιο τρελά, ξέφρενα και ενίοτε καταθλιπτικά προβλήματα του. Κάθε θεραπεία, περιλαμβάνει αυτοτελείς σκηνές τύπου flashback όπου οι ήρωες παρουσιάζουν τα γεγονότα της εβδομάδας που πέρασε. Το σπίτι της οικογένειας Χατζηβασιλείου παρουσιάζει τη ζωή μιας φυσιολογικής οικογένειας και ενός ζευγαριού που προσπαθεί να ισορροπήσει τον έρωτα και την καθημερινότητα ανάμεσα στα 4 τους παιδιά: Τις δίδυμες κόρες τους, τον 9χρονο γιο τους και το νεογέννητο μωρό τους. Κι αν τα προβλήματα του γάμου τους δεν ήταν αρκετά, τη ζωή τους κάνουν πιο δύσκολη οι δύο πεθερές, οι κουμπάροι και οι δύο τους γείτονες. 