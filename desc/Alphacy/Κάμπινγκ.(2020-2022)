Και τι μας έμεινε; Μία μετακόμιση για λόγους… money laundering και φύγαμε για το «ΚΑΜΠΙΝΓΚ», τη νέα κωμική σειρά δράσης του Φώτη Γεωργίδη που κάνει ΠΡΕΜΙΕΡΑ τη Δευτέρα 21 Σεπτεμβρίου στις 21:20 στον ALPHA Κύπρου και θα μεταδίδεται κάθε Δευτέρα και Τρίτη, την ίδια ώρα ακριβώς! 


Πού είπαμε ότι πάει αυτή η τίγκα στο χρήμα βαλίτσα; Κάτι «βρωμάει» στην υπόθεση, αλλά μόνο ο Φώτης Γεωργίδης ξέρει τι συμβαίνει και ίσως καταφέρουμε να μάθουμε και κάτι παραπάνω κι από τους Μάριο Δημητρίου, Γιώργο Ζένιο και Σοφία Καλλή, που στα καλά καθούμενα πάνε να μπλέξουν με ξέπλυμα βρώμικου χρήματος. Η αστυνομία όμως, αρχίζει τις περιπολίες και η απολαυστική σειρά «ΚAΜΠΙΝΓΚ» ξεκινά με ένα story που υπόσχεται διαδοχικές σκηνές γέλιου και δράσης. 
Για όλα αυτά, βέβαια, δεν «φταίει» κανείς άλλος, παρά μόνο ο Φώτης Γεωργίδης που αποφάσισε να φορέσει το κοστούμι ενός καταπιεσμένου πρώην λογιστή και με το όνομα «Ιορδάνης» να ξεκινήσει να κατευθύνεται προς ένα παραθαλάσσιο κάμπινγκ της επαρχίας. Μετακομίζει άρον-άρον μαζί με τα δυο του παιδιά, προσπαθώντας να ξεφύγει ή μάλλον να εξαφανιστεί σαν κυνηγημένος με ένα μεγάλο χρηματικό ποσό, το οποίο απέσπασε -όπως όλα δείχνουν- με δόλιο τρόπο. Τραβάει χειρόφρενο και η εικόνα που αντικρίζει τον αφήνει κυριολεκτικά με το στόμα ανοικτό. Την κατάσταση όμως φαίνεται να ετοιμάζεται να σώσει ο μυστηριώδης διευθυντής του Κάμπινγκ, ο «Θαλής Μιλήσιος» (Μάριος Δημητρίου), που τους ξεναγεί στο ας πούμε… 4άστερο χώρο του Κάμπινγκ. Όταν θα ανακαλύψουν όμως τον «Ιορδάνη» για το χρηματικό ποσό που απέσπασε, ο ίδιος θα εκμεταλλευτεί τον ιδιοκτήτη του εστιατορίου «Τάσο Αθάνατο» (Γιώργος Ζένιος) και τη σύζυγό του «Στέλλα Αθάνατου» (Σοφία Καλλή) για να κάνει αυτό που ξέρει καλύτερα: ξέπλυμα βρώμικου χρήματος. Η αστυνομία ακόμα να ‘ρθει; Μην ανησυχείτε, γιατί η ηρεμία των κατοίκων του «ΚAΜΠΙΝΓΚ» τώρα αρχίζει να ταράζεται, ενώ οι τηλεθεατές του ALPHA Κύπρου  ανυπομονούν να μάθουν μέχρι και τι ρόλο βαράει ο «Θαλής Μιλήσιος», αλλά και πώς αντέχει κανείς έναν τέτοιο διευθυντή χωρίς καν… wi-fi; Ηθοποιοί: Φώτης Γεωργίδης, Μάριος Δημητρίου, Γιώργος Ζένιος,  Χριστίνα Παπαδοπούλου,  Σάββας Παΐσιος,  Ιωάννα Λαμπροπούλου, Ανδρέας Τσέλεπος κ.ά. 