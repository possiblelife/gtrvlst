Η 10η εντολή είναι ελληνική τηλεοπτική σειρά αυτοτελών επεισοδίων. Κύριο θέμα της 10ης εντολής είναι οι συνθήκες υπό τις οποίες ένας άνθρωπος μπορεί να οδηγηθεί στον φόνο. Συνδυάζει στοιχεία δραματικής σειράς, αστυνομικών ιστοριών, θρίλερ και (σε ορισμένα επεισόδια) μαύρης κωμωδίας. Η μέση διάρκεια κάθε επεισοδίου ήταν 45 λεπτά. Πολλές από τις αυτοτελείς ιστορίες της σειράς είναι βασισμένες σε αληθινά εγκλήματα που απασχόλησαν την ελληνική κοινή γνώμη.