Το «Porto Leone Στη γειτονιά με τα κόκκινα φανάρια», μας ταξιδεύει στον Πειραιά του 1964-1965, σε μια περίοδο έντονων αντιθέσεων και φορτισμένων συναισθημάτων. Από τη μία ο κόσμος της Τρούμπας, η πιο ζωντανή – και αμφιλεγόμενη – γειτονιά του Πειραιά όπου κυριαρχεί ελευθεριότητα, σαγήνη, έλλειψη ηθικών φραγμών, και ανεξέλεγκτες επιθυμίες. Από την άλλη, η αστική τάξη του Πειραιά, γνωρίζει περίοδο ακμής με σημαία της τους κανόνες ηθικής, τον συντηρητισμό, την καταπίεση, τον εξαναγκασμό.