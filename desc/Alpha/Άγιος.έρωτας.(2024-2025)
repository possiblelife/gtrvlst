Ένας νεαρός ιερέας και καθηγητής θεολογίας αναστατώνει μια μικρή πόλη με την άφιξή του. Εκτός από γοητεία όμως κρύβει και μυστικά. Κανείς δεν γνωρίζει ότι βρίσκεται εκεί διψώντας για εκδίκηση. Και κανείς δεν μπορεί να προβλέψει, πόσο μάλλον ο ίδιος, ότι η νεαρή κόρη του ισχυρότερου άντρα της περιοχής θα αποδειχθεί για εκείνον η μεγαλύτερή του δοκιμασία. Το σενάριο της νέας καθημερινής σειράς υπογράφουν οι Άγγελος Χασάπογλου και Στέλλα Βασιλαντωνάκη και τη σκηνοθεσία ο Σπύρος Μιχαλόπουλος. Πρωτότυπη μουσική για τη σειρά γράφει ο Στέφανος Κορκολής. Πρωταγωνιστούν: Δημήτρης Παπανικολάου, Δημήτρης Γκοτσόπουλος, Δανάη Παππά, Ταμίλλα Κουλίεβα, Γιάννης Τσορτέκης, Κατερίνα Παπουτσάκη, Μαρίνα Ψάλτη, Μαρία Κατσανδρή, Ηρώ Μουκίου, Θανάσης Κουρλαμπάς, Καλλιρόη Μυριαγκού, Ηλίας Βαλάσης, Ελευθερία Πάλλα, Μιχάλης Πανάδης, Γιάννης Εγγλέζος, Κωνσταντίνος Κοντογεωργόπουλος, Γιούλη Γεωργακοπούλου, Κώστας Κονταράτος, Ιφιγένεια Καραμήτρου, Αντιγόνη Μακρή