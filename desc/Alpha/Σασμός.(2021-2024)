Η σκληρή ιστορία ενός σύγχρονου απαγορευμένου έρωτα, στα ορεινά χωριά του Ρεθύμνου. Ενός έρωτα που δεν έπρεπε να συμβεί γιατί οι δύο οικογένειες βρίσκονται σε μια σκληρή, πολύχρονη  σύγκρουση.                                                                                                                                        Ο αναπάντεχος έρωτας μεταξύ του Αστέρη Σταματάκη (Ορφέας Αυγουστίδης) και της Αργυρώς Βρουλάκη (Χριστίνα Χειλά Φαμέλη) είναι ένας έρωτας παθιασμένος που θα έρθει να ταράξει τις οικογενειακές ισορροπίες, να αμφισβητήσει την αιματηρή αναμέτρηση και να ξεσηκώσει αντιδράσεις. Η βασική ιστορία εμπλουτίζεται με φόνους με αμφισβητούμενα κίνητρα. Θα μπορούσε ο έρωτας να επιφέρει τη συμφιλίωση, τον πολυπόθητο «Σασμό»; Η ιστορία βασίζεται στο ομώνυμο μυθιστόρημα του Σπύρου Πετρουλάκη. Σενάριο  Β. Χ. Σπηλιόπουλου. Σκηνοθεσία Κώστας Κωστόπουλος και παραγωγή J.K. Productions S.A – Καραγιάννης.