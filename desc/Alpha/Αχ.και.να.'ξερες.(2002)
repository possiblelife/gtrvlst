Το θέμα της σειράς είναι η ιστορία δύο αστυνομικών, του Τάσου και του Αντώνη, που παίρνουν μετάθεση από τις υπηρεσίες τους στην ΕΥΠ προκειμένου να παρακολουθήσουν έναν επιχειρηματία με ύποπτες δραστηριότητες. Τους τοποθετούν σε ένα διαμέρισμα απέναντι από το γραφείο του επιχειρηματία, το οποίο από σύμπτωση βρίσκεται πάνω από το σπίτι που μένουν τα πεθερικά του Τάσου. Εκεί, μια σειρά από συμπτώσεις και παρεξηγήσεις, θα υποχρεώσουν τους δύο αστυνομικούς να μην ασχοληθούν με την παρακολούθηση του επιχειρηματία, αλλά με προσωπικές τους ερωτικές περιπέτειες. Ο μεν Τάσος προσπαθεί να σώσει το γάμο του, αφού η γυναίκα του βρίσκεται να έχει σχέσεις με τον επιχειρηματία, ο δε Αντώνης ερωτεύεται την αρραβωνιαστικιά του γιού του επιχειρηματία.