Η νέα αισθηματική σειρά μυστηρίου έρχεται στον Alpha.
Μια δολοφονία, ζωές διαλυμένες, πόνος, θλίψη και μια γυναίκα μόνη σε κίνδυνο.

Ένα όραμα, μια πόρτα που κλείνει χωρίς να την διαβεί… Μοιρασμένο ανάμεσα στην πραγματικότητα και την επιθυμία…

Γιατί το μόνο που πήρε μαζί του είναι η αγάπη…

Βρισκόμαστε στην ταράτσα ενός εγκαταλελειμμένου κτιρίου όπου εκεί κείτονται δυο πτώματα με τα όπλα δίπλα τους. Φαίνεται ότι έχουν πυροβολήσει ο ένας τον άλλο. Οι μπλε φάροι της αστυνομίας αναβοσβήνουν και οι αστυνομικοί απομονώνουν τη σκηνή του εγκλήματος.

Ο αστυνόμος Στέφανος Λεοντής (Μάρκος Παπαδοκωνσταντάκης) διασχίζει τη σκηνή του εγκλήματος, ενώ κανείς δεν αντιλαμβάνεται την παρουσία του. Οι συνάδελφοί του, ο Σπύρος (Μιχάλης Οικονόμου), ο Χάρης (Μιχάλης Σαράντης), η Στέλλα (Θεόβη Στύλλου), και ο διευθυντής του τμήματος, Νίκος Ραγκούσης (Νίκος Ψαρράς), κινούνται στο χώρο σαν να μην είναι εκείνος εκεί.

Ο Στέφανος έχει δει πολλά τέτοια περιστατικά στα δέκα χρόνια υπηρεσίας του, αλλά αυτή η υπόθεση είναι διαφορετική από τις άλλες. Γιατί αυτή είναι η δική του δολοφονία…

Ξαφνικά μια κόκκινη πύλη ανοίγει για να τον οδηγήσει σε έναν άλλο κόσμο. Μπερδεμένες εικόνες που ανήκουν στο μέλλον, τον εμποδίζουν να την περάσει. Βλέπει τη σύζυγό του, Άννα Καραλή (Χαρά Μάτα Γιαννάτου), και κάποιον να προσπαθεί να τη σκοτώσει. Αντιστέκεται, δεν περνά την πύλη, δεν θέλει να φύγει από τον κόσμο αφήνοντας τη γυναίκα του σε κίνδυνο… 

Σ’ αυτή τη νέα «ζωή» που ανοίγεται μπροστά του συνοδοιπόρος του θα είναι η Φωτεινή (Μέγκι Σούλι), μια 17χρονη έφηβη η οποία είναι η μόνη που μπορεί να τον δει και να τον ακούσει. Αρκεί άραγε η δική της βοήθεια για να αποτρέψει την δολοφονία της γυναίκας του;

Πρωταγωνιστούν: Μάρκος Παπαδοκωνσταντάκης, Χαρά Μάτα Γιαννάτου, Μέγκι Σούλι, Νίκος Ψαρράς, Μιχάλης Σαράντης, Ανδρέας Κωνσταντίνου, Μιχάλης Οικονόμου, Άννα Μάσχα, Γιώργος Νούσης, Δημήτρης Αριανούτσος, Θοδωρής Αντωνιάδης, Θεόβη Στύλλου, Μπάμπης Χατζηδάκης, Θεοδώρα Σιάρκου, Ισίδωρος Σταμούλης, Σίμος Κακάλας, Μάρω Παπαδοπούλου, Ευτυχία Μελή, Δαβίδ Μαλτέζε, Νεφέλη Μαϊστράλη, Αντιγόνη Αλικάκου, Ιζαμπέλλα Φούλοπ, Γωγώ Παπαϊωάννου, Μάιρα Γραβάνη, Γιώργος Ρούφας, Μάνος Τσούτης, Βασίλης Ζαϊφίδης, Θανάσης Ζερίτης, κ.ά.