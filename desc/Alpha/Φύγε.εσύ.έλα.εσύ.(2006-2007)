Ο Γιώργος, σαράντα χρονών περίπου, δουλεύει σαν φύλακας σε ένα κτίριο όπου στεγάζεται μία μεγάλη χρηματιστηριακή εταιρία. Είναι λαϊκός τύπος και ονειρεύεται πως μια μέρα θα γίνει σπουδαίος και τρανός με πολλά λεφτά, δύναμη και εξουσία. Κάθε φορά που γνωρίζει κάποια γυναίκα της συστήνεται ως διευθυντής της χρηματιστηριακής εταιρίας. Πραγματικός διευθυντής της εταιρίας είναι ένας άλλος Γιώργος, στην ίδια ηλικία με τον φύλακα αλλά φυσικά πολύ διαφορετικός τύπος. Αυτός είναι ήδη σπουδαίος και τρανός και έχει πολλά λεφτά, δύναμη και εξουσία. Αυτοί οι δύο Γιώργηδες είναι οι κεντρικοί ήρωες της σειράς, οι οποίοι θα βρεθούν μπλεγμένοι με τέτοιο τρόπο, που η ζωή τους θα αλλάξει για πάντα. Στη ζωή τους θα εμφανιστούν οι ανηψιές του Προέδρου της Χρηματιστηριακής, Μαρία και Ιουλία και θα αναγκαστεί ο ένας να πάρει τη θέση του άλλου.