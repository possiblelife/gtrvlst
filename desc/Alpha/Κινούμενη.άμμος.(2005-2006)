Ο Γιώργος είναι επιτυχημένος αθλητικογράφος και sportscaster. Παρόλο το δυναμισμό του είναι πολύ τρυφερός και έχει μεγάλη αδυναμία στις τρεις γυναίκες της ζωής του. Τη μητέρα του, την αδελφή του και την Άννα, τον εφηβικό του έρωτα. Είναι πολλά χρόνια μαζί, όμως συναντιούνται σπάνια γιατί η Άννα σπούδασε κι εργάζεται στο εξωτερικό. Όταν εκείνη επιστρέφει της κάνει πρόταση γάμου κι απογοητεύεται όταν του ανακοινώνει την απόφασή της να ξαναφύγει και να εργαστεί μόνιμα στις Βρυξέλλες. Βαθιά πληγωμένος χωρίζει μαζί της και τα φτιάχνει με μια σέξι συνάδελφό του. Η μητέρα της Άννας, που θέλει η κόρη της ν' αφοσιωθεί στην καριέρα της και η αδελφή του Γιώργου, που του έχει μεγάλη αδυναμία, κάνουν ότι περνάει από το χέρι τους για να μη ξαναβρεθεί το ζευγάρι. Την ανατροπή στην ιστορία θα φέρει μια αιφνίδια σοβαρή ασθένεια από την οποία προσβάλλεται ο Γιώργος. Τότε θα συνειδητοποιήσει τα πραγματικά αισθήματα αλλά και τα κίνητρα της αγάπης των ανθρώπων που τον περιβάλλουν, θα νοιώσει που υπάρχει σκοπιμότητα και που του προσφέρεται άδολη αγάπη και η συμπεριφορά του θα φέρει τη μεγάλη έκπληξη.