Σε κάθε οικογένεια… μπορεί να συμβεί το αδιανόητο! Πόσο καλά νομίζεις ότι ξέρεις τους πιο κοντινούς σου ανθρώπους; Πόσο σίγουρος μπορείς να είσαι γι’ αυτούς; Πόσο εύκολο είναι να προσπεράσεις τα συναισθήματά σου και να δεις τα πράγματα καθαρά, με τα μάτια της αλήθειας, αλλά και να διαχειριστείς τις συνέπειες; Μετά την επιτυχία ετών που σημείωσαν οι Οικογενειακές Ιστορίες, ο Alpha μας συστήνει τις «Αμφιβολίες», τη νέα σειρά που προβάλλεται με επιτυχία σε 16 χώρες παγκοσμίως. Ιστορίες γεμάτες ένταση και συνεχείς ανατροπές, υποθέσεις αστυνομικού χαρακτήρα που σπείρουν αμφιβολίες στον πρωταγωνιστή που έρχεται αντιμέτωπος με την υποψία ότι κάποιος δικός του αγαπημένος άνθρωπος έχει διαπράξει κάποιο έγκλημα. Η πλοκή κινείται γύρω από την προσπάθεια του ήρωα να μάθει τι πραγματικά συνέβη και να διαχειριστεί την αλήθεια, αλλά και την επόμενη ημέρα - όταν τίποτα δεν θα είναι πια όπως πριν στην οικογένεια του. Οι «Αμφιβολίες» έρχονται να κλονίσουν την πίστη μας, γιατί σε κάθε οικογένεια… μπορεί να συμβεί το αδιανόητο! «Αμφιβολίες», γιατί τίποτα δεν είναι όπως φαίνεται.