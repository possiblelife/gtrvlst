Η Ρουμπί είναι μια όμορφη, φιλόδοξη, αλλά φτωχή κοπέλα που ζει μαζί με την μητέρα της την Ρεφούχιο και την αδελφή της την Κριστίνα σε μια φτωχογειτονιά. Η Κριστίνα δουλεύει σκληρά για να βοηθήσει την οικογένεια της και το σπίτι, ενώ η Ρουμπί σπουδάζει σε ένα ιδιωτικό πανεπιστήμιο και βοηθάει την Μαριμπέλ ένα πλούσιο αλλά γλυκό κορίτσι που αγαπά την Ρουμπί σαν αδελφή της. Στην πραγματικότητα όμως η Ρουμπί βρίσκει στην Μαριμπέλ την ακόρεστη επιθυμία της για πλούτη και ανέσεις ενώ την ζηλεύει ταυτόχρονα. Όμως μέσα στην καρδιά της υπάρχει πάντα η μάχη μεταξύ της ανάγκης για την αληθινή αγάπη και της φιλοδοξίας για μια ζωή χωρίς στερήσεις. Όταν στην ζωή της μπαίνει ο Αλεχάντρο η μάχη αυτή γίνεται ολοένα και δυνατότερη καθώς ερωτεύεται τον Αλεχάντρο όπως δεν έχει ξαναγαπήσει ποτέ στην ζωή της παρόλο που αυτός είναι ένας φτωχός γιατρός αλλά καλός και τίμιος άνθρωπος. Η Ρουμπί βρίσκεται τότε αντιμέτωπη με τον εαυτό της μπροστά σε ένα μεγάλο δίλημμα. Αποφασίζει να προδώσει την Μαριμπέλ και να της κλέψει τον άνδρα που αγαπάει, τον Έκτορ, που είναι πλούσιος. Τον κάνει να την ερωτευτεί και να ξεχάσει την Μαριμπέλ, αφού χωρίσει πρώτα με τον Αλεχάντρο, παρόλο που πονάει για αυτό. Όταν η Μαριμπέλ και ο Έκτορ ετοιμάζονται να παντρευτούν το σκάνε αφήνοντας πίσω τους πάντες. Παντρεύονται και έτσι αρχίζει μια καινούργια ζωή για αυτούς. Όμως στην πορεία θα καταλάβει ότι τα πλούτη δεν φέρνουν την ευτυχία και μέσα από απάτες και δόλους θα προσπαθήσει να πάρει πίσω όλα όσα έχασε και πιστεύει ότι της ανήκουν.