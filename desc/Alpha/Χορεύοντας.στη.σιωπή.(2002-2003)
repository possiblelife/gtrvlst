Ένας παράνομος έρωτας στις αρχές της δεκαετίας του ’70 γίνεται η αιτία μιας τραγωδίας που θα ξεσπάσει σε μια οικογένεια.Η ερωτική σχέση της Έλενας Δελή με τον Νώντα, τον επιστάτη του πατέρα της, είναι το ένοχο μυστικό που θα την ακολουθεί σ’ όλη την μετέπειτα ζωή της. Ο άντρας, ο Δημήτρης Φωκάς, που γνωρίζει αργότερα, ερωτεύεται και παντρεύεται, όπως και τα νεογέννητο παιδί τους, γίνονται θύματα της εκδικητικότητας που γεννάει το παράφορο και άσβεστο πάθος του Νώντα προς την Έλενα. Η σιωπή που καλύπτει τα μυστικά, γεννάει λάθη, και το παιχνίδι της μοίρας που ακολουθεί τους ήρωες αυτής της ιστορίας, ανατρέπει συνέχεια τις μεταξύ τους ισορροπίες. Η οικογένεια της Έλενας και του Δημήτρη, θα βασανιστεί για τριάντα περίπου χρόνια. Η σκιά του χαμένου τους παιδιού, δηλητηριάζει την ευτυχία τους και δοκιμάζει την σχέση τους. Η εκδίκηση που γεννιέται από το παράφορο πάθος του Νώντα για την Έλενα, τον σπρώχνει συνέχεια σε πράξεις απονενοημένες και καταστροφικές, για την οικογένεια και για τον ίδιο. Εγκλωβισμένος στο προσωπικό αδιέξοδο που τον οδηγούν οι πράξεις του, τρελαίνεται. Το χαμένο παιδί, από ένα παιχνίδι της μοίρας, ξαναβρίσκεται κοντά στην οικογένεια, χωρίς κανείς να γνωρίζει την αλήθεια. Κι όταν τα μυστικά θα αποκαλυφθούν, η αλήθεια θα λάμψει, λυτρωτική για όλους.