Η ερωτική ιστορία του Άγγελου και της Δάφνης έχει ως αφετηρία την εκδίκηση. Εκείνος είναι ένας ώριμος, όμορφος άντρας, επιτυχημένος γιατρός με πολιτικές φιλοδοξίες. Είναι παντρεμένος χρόνια με την Στέλλα, η οποία τον αγαπά βαθιά και νοιώθει πως ο γάμος τους είναι σε κρίση γιατί εκείνος την παραμελεί. Εντελώς ανυποψίαστος για τα κίνητρα της Δάφνης ο Άγγελος αποδεικνύεται ευάλωτος στον έρωτα της. Η Δάφνη, μια πολύ όμορφη, νέα κοπέλα, επιθυμεί να εκδικηθεί τον Άγγελο γιατί τον μισεί θεωρώντας τον ηθικό αυτουργό στον θάνατο της μητέρας της. Η μητέρα της Δάφνης πέθανε αιφνίδια όταν η κοπέλα ήταν στην εφηβεία. Αυτοκτονία ή ατύχημα κανείς δεν μπορούσε να της απαντήσει. Ως την ημέρα που ανακαλύπτει τυχαία ένα μυστικό ημερολόγιό της. Εκεί καταγράφονται τα πάντα. Αποκαλύπτεται πως η σκληρή στάση του Άγγελου, με τον οποίο ήταν ερωτευμένη η μητέρα της, την οδήγησε στον θάνατο. Έτσι ξεκινά η ερωτική τους ιστορία. Το έντονο παρελθόν σημαδεύει διαρκώς την κάθε στιγμή τους. Η ενορχηστρωμένη συμπεριφορά της Δάφνης όμως κάποια στιγμή σπάει...