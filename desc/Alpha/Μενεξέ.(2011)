Η Μενεξέ είναι μια εικοσάχρονη, γεννημένη στην Ούρφα της Τουρκίας, αλλά μεγαλωμένη στο Βερολίνο. Εκεί θα γνωρίσει τον έρωτα της ζωής της, τον Χαλίλ. Όμως ο αυστηρός και συντηρητικός πατέρας της θα την πιέσει να παντρευτεί έναν πλούσιο άντρα από την Ούρφα. Το ερωτευμένο ζευγάρι θα προσπαθήσει να βρει ένα τρόπο να κρατήσει τη φλόγα του έρωτα δυνατή. Μόνος τρόπος να ξεφύγουν από τη «φυλακή» που προσπαθούν να τους ρίξουν οι άλλοι, είναι να φύγουν από το Βερολίνο και να επιστρέψουν στη Κωνσταντινούπολη. Όμως ο Χαλίλ έχει πολλούς λόγους να μη θέλει αυτή την επιστροφή… Από τη μια, καλά κρυμμένα μυστικά πιέζονται να βγουν στην επιφάνεια για να ανατινάξουν τις εύθραυστες ισορροπίες. Από την άλλη, η εκδικητική μανία του προδομένου συζύγου και του αυταρχικού πατέρα πιέζουν σε ριψοκίνδυνες αποφάσεις. Η Μενεξέ και ο Χαλίλ είναι έτοιμοι να θυσιαστούν ο ένας για τον άλλο. Αλλά η αγάπη που νιώθουν δε θα το επιτρέψει. Αρκεί να βρουν τη καλύτερη δυνατή λύση. Και πρέπει να τη βρουν σύντομα…