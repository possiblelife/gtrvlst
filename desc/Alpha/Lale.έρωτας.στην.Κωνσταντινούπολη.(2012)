Η σειρά αφηγείται τις ιστορίες δύο οικογενειών που βρίσκονται σε αντίθετη τροχιά: Η συντηρητική οικογένεια Ιλγκάζ με ρίζες στην Καισάρεια, εξελίσσεται σε μία από τις πιο ισχυρές επιχειρηματικές οικογένειες στην Κωνσταντινούπολη. Ο μοναχογιός της οικογένειας, Τσινάρ, ακολουθεί πιστά τις παραδόσεις και τους κανόνες που θέτουν η μητέρα του, Ικμπάλ, και ο θείος του, Νετζίπ. Από την άλλη πλευρά, η κοσμική και άλλοτε πανίσχυρη οικογένεια Τασκιράν βρίσκεται στο χείλος της χρεοκοπίας μετά τον θάνατο του πατριάρχη της, Κεμάλ. Η χήρα του, Ζουμρούτ, είναι μια φιλόδοξη γυναίκα, αποφασισμένη να κάνει οτιδήποτε προκειμένου να διατηρήσει τον πολυτελή τρόπο ζωής της. Έχει δύο κόρες, τη γλυκιά Λάλε και την ατίθαση Γεσίμ. Παρά τις έντονες διαφορές μεταξύ των οικογενειών τους, ο Τσινάρ και η Λάλε ερωτεύονται και παντρεύονται κρυφά. Θα επιβιώσουν ο έρωτας και ο γάμος τους; Θα καταφέρει η Γεσίμ να μπει ανάμεσά τους; Πώς ξετυλίγονται τα διασταυρωμένα πεπρωμένα των δύο οικογενειών;