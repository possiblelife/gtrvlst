H Τζένη είναι μια 47χρονη γυναίκα που ζει έντονα την κάθε μέρα της, που αρνείται πεισματικά να δεχτεί ότι έχει μεγαλώσει, που ντύνεται, διασκεδάζει, σκέφτεται και λειτουργεί σαν όλη η ζωή να την περιμένει. Η κατά 12 χρόνια νεότερη αδελφή της, η Ευανθία είναι εντελώς διαφορετική: συντηρητική, ιδιότροπη και παράξενη, ζει στο δικό της, μάλλον "ξεπερασμένο" κόσμο. Αυτή η τεράστια διαφορά χαρακτήρων και του τρόπου ζωής τους δημιουργεί την ένταση, τα παράξενα, τις συγκρούσεις και το αστείο της υπόθεσης. Πλαισιώνονται με την Άννα, τη φίλη, ίδιας σχεδόν ηλικίας και ομοϊδεάτισσα της Τζένης, τον Πήτερ, έναν 30χρονο κούκλο, μπάτλερ της βίλας και τον Οδηγό, έναν παράξενο 40χρονο τύπο αστείο, μόνιμα ζαλισμένο και μόνιμα ερωτευμένο με τον Πήτερ.