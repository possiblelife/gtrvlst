Ιταλία, τέλη δεκαετίας '60. Η Μαρία, μια νεαρή γυναίκα από την Καλαβρία, συμφωνεί σε ένα γάμο που δεν ονειρεύτηκε ποτέ μόνο και μόνο για να σώσει την οικογένειά της από τη φτώχεια. Η οικογένεια της Μαρίας χρωστάει πολλά χρήματα στον «θείο» Μικέλε και τη σύζυγό του και η αποδοχή του γάμου με τον Βιτόριο, έναν άξεστο αγρότη από τον βορρά, είναι ο μόνος τρόπος για να ξεπληρώσει τα χρέη της. Για να βοηθήσει τη μητέρα της και τα αδέρφια της, η Μαρία θα κάνει τα πάντα, θα εγκαταλείψει τον έρωτά της με τον Αντόνιο, τις ρίζες της και το όνειρό της για την ζωή. Σύντομα όμως, η Μαρία θα ανακαλύψει ότι δεν θα παντρευτεί τον Βιτόριο, αλλά το ανιψιό του Ίταλο, τον οποίο δεν έχει δει ποτέ. Με την άφιξή της στο Βορρά, η Μαρία αντιμετωπίζει μια εχθρική πραγματικότητα, μια αβάσταχτη ζωή: την σκληρή δουλειά στα χωράφια, αλλά κυρίως την απόρριψη του Ίταλο. Στην πραγματικότητα, ο Ίταλο δεν ξεπέρασε ποτέ την μυστηριώδη εξαφάνιση της γυναίκας του Τζόρτζια, για την οποία οι συγχωριανοί του τον θεωρούν υπεύθυνο. Παρά το τόσο δύσκολο περιβάλλον, η Μαρία δεν το βάζει κάτω. Αντίθετα, ανθεκτική και γενναιόδωρη καθώς είναι, ψάχνει συνεχώς τρόπους για να κάνει τη ζωή όλων καλύτερη και κυρίως του Παολίνο, του γιου του Ίταλο που είναι βαθιά πληγωμένος από την εγκατάλειψη της μητέρας του. Η σχέση τους είναι μια αχτίδα ήλιου και για τους δύο. Στο βάθος βρίσκεται η σύγκρουση μεταξύ των αξιών και της δυναμικής του αγροτικού κόσμου με τις συχνά αμφιλεγόμενες αξίες μιας πιο βιομηχανοποιημένης Ιταλίας, με την κοινωνική αναταραχή που ακολούθησε στα τέλη της δεκαετίας του '60: οι απεργίες των εργατών, οι αγώνες για δικαιότερες συνθήκες εργασίας, και το όνειρο ενός νέου μοντέλου ζωής που θα μπορούσε να συμβιβάσει την παράδοση με την πρόοδο.