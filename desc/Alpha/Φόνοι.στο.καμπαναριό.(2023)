Αστυνομική κωμωδία με λίγα αποδεικτικά στοιχεία, πολλούς υπόπτους και αμέτρητες ξεκαρδιστικές καταστάσεις. Όλοι οι ήρωες της σειράς έχουν το δικό τους ιδιαίτερο στίγμα προσωπικότητας αλλά και τη δική τους εμπλοκή στο… μυστήριο που ζητά λύση. Οι ανέμελες, μέχρι πρότινος, ζωές τους μπλέκονται σε ένα κυνηγητό απίστευτων καταστάσεων και αποκαλύψεων και όλοι γίνονται πρωταγωνιστές φέρνοντας ο καθένας τη δική του απάντηση στη λύση. Η ιστορία μας ξετυλίγεται ανάμεσα σε τρεις παράλληλους κόσμους: Ο… (απο)κόσμος της Μονής με τις πέντε μοναχές, ο… «λαϊκός κόσμος» των δύο ντεντέκτιβ και ο «αμαρτωλός κόσμος» των κακών. Αν και θα βρεθούν σε κοινά μονοπάτια, άλλοι στο τέλος θα επιλέξουν αυτό της αρετής και άλλοι της κακίας. Είμαστε σίγουροι ποιος θα καταλήξει σε ποιο;

Σκηνοθεσία του Αντώνη Αγγελόπουλου και σενάριο των Νίκου Τσιάμη, Νίκου Μήτσα και Παναγιώτη Χριστόπουλου. Πρωταγωνιστούν οι Ελισάβετ Κωνσταντινίδου, Ρένια Λουιζίδου, Άννη Θεοχάρη, Μένη Κωνσταντινίδου, Λυδία Τζανουδάκη, Γιωργής Τσουρής, Βαγγέλης Δαούσης, Κωνσταντίνος Αβαρικιώτης, Κώστας Μαγκλάρας, Περικλής Αλμπάνης, Νικόλας Απέργης, Αντριάνα Ανδρέοβιτς.