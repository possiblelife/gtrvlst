Η Μελίνα, όμορφη και έξυπνη οικονομολόγος, έχει μόλις δεχθεί την πρόταση γάμου του Ιάσονα, καθηγητή Ιστορίας, και η Ρίτα, νεαρή ξεναγός, βρίσκεται ένα βήμα πριν την πρόταση γάμου που της επιφυλάσσει ο Ανδρέας. Η Μελίνα και η Ρίτα είναι δύο πολύ αγαπημένες φίλες που ξαναβρίσκονται μετά από χρόνια. Λίγο η προτροπή του αγαπημένου τους φίλου, του Γιώργου, λίγο η ανασφάλεια τις παρασύρουν σε ένα τρελό παιχνίδι. Καμία από τις δυο δεν έχει συναντηθεί με το φίλο της άλλης. Θα μπει, λοιπόν, στη ζωή του και θα προσπαθήσει με κάθε τρόπο να τον ξελογιάσει. Για λίγες μέρες μόνο… Αν οι δυο άνδρες αποδειχθούν πραγματικά πιστοί, τόσο το καλύτερο. Αν υποκύψουν, σημαίνει πως δεν άξιζαν τον κόπο. Η επιχείρηση αρχίζει και οι σχέσεις των τεσσάρων εξελίσσονται επεισοδιακά. Μέσα από πολλά προβλήματα και ανομολόγητα μυστικά η ζωή τους ανατρέπεται. Γιατί ορισμένα παιχνίδια εκδικούνται τους εμπνευστές τους, ο έρωτας εμφανίζεται εκεί που δεν τον περιμένεις και τότε η προδοσία και τα ψέματα φαίνεται να είναι μονόδρομος...