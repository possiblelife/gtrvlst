Ένας απλός και φιλήσυχος 45άρης, έχει κληρονομήσει το παλιατζίδικο του πατέρα του, το οποίο προσπαθεί με χίλιους κόπους να το μετατρέψει σε κατάστημα αντικών. Όμως οι καιροί είναι δύσκολοι και τα χρέη του αυξάνονται μέρα με τη μέρα. Παράλληλα, η πρώην γυναίκα του διεκδικεί διατροφή για τα δυο τους παιδιά και τον απειλεί διαρκώς. Ο ήρωάς μας θα βρεθεί στο τμήμα λόγω χρεών, απ' όπου θα δραπετεύσει και στη συνέχεια θα αναγκαστεί να ζήσει μια διπλή ζωή, γεμάτη κωμικοτραγικές καταστάσεις. Η ιστορία όμως περιπλέκεται επικίνδυνα, όταν γνωρίζει κι ερωτεύεται μια νεαρή διακοσμήτρια.