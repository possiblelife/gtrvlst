Μια φορά και ένα καιρό ήταν ένα βασίλειο στη Μεσαιωνική Κύπρο. Όλα κυλούσαν καλά και ήρεμα για τον Βασιλιά και την Βασίλισσα, όχι όμως και για τους υπηκόους τους, που ζούσαν μέσα στην φτώχεια και την πείνα. Όλα αλλάζουν τη μέρα που τα νερά ξεβράζουν στην αμμουδιά έναν άγνωστο άντρα, ο οποίος θα προκαλέσει ταραχή στο χωριό αλλά και στο Βασίλειο. Στο δρόμο του θα συναντήσει και θα βοηθήσει τους τρεις απόγονους των ιπποτών του παλιού Βασιλιά και όταν αυτοί αρχίσουν να του διηγούνται πως με πραξικόπημα η σημερινή βασιλική οικογένεια έκλεψε το θρόνο από τον καλό βασιλιά, θα ξυπνήσουν στον ήρωα μας μνήμες παιδικές. Μήπως τελικά δεν έφτασε τυχαία στο νησί; Μήπως εκεί ακριβώς βρίσκεται ο τόπος που αναζητούσε για να εκπληρώσει το στόχο του; Τι θα γίνει όμως όταν θα μαγευτεί από την ομορφιά της νεαρής πριγκίπισσας; Η ομορφιά και η καλή αύρα της πριγκίπισσας Αικατερίνης δεν θα μπορούσαν να μην μαγνητίσουν τον άγνωστο δραπέτη, αλλά και αντίστροφα το μυστήριο που τυλίγει αυτόν τον άντρα τραβά το ενδιαφέρον της νεαρής πριγκίπισσας. Η πριγκίπισσα Ελισαβέτα κατηγορεί την αδερφή της ότι την ζηλεύει και θέλει να της χαλάσει την τύχη της στα προξενιά για να μείνει ανύπαντρη και κάνει για ακόμη μία φορά το παλάτι να σείεται από τα νεύρα της. παράλληλα, στο καταφύγιο των απογόνων έχουν μια απώλεια, καθώς ο Βαρθολομαίος χάνεται μέσα στη νύχτα. Στο παλάτι, η πριγκίπισσα Αικατερίνη καταστρώνει ένα σχέδιο απόδρασης από το «κλουβί» της. 