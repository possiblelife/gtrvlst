Ένας άντρας, ο Μάρκο Ντουράν έρχεται στην μικρή πόλη του Σαν Κάρλο. Η άφιξή του στη μικρή κοινωνία θα γίνει αφετηρία μιας αποκαλυπτικής ιστορίας γεμάτης πανίσχυρα πάθη και βαθιά κρυμμένα μυστικά. Η Μαρία ντελ Σιέλο είναι μία όμορφη και καλόκαρδη νεαρή γυναίκα, με ισχυρή θέληση και ερωτευμένη με τον Σέρτζιο, ένα γιατρό ο οποίος την απατά με την Μπρίσα, την μικρότερη αδερφή της και από τότε τον χωρίζει. Ο Μάρκο την ερωτεύεται παράφορα από την πρώτη στιγμή. Όμως, η Σιέλο στο πρόσωπό του δεν βλέπει τίποτα άλλο από την παρουσία ενός εισβολέα που ήρθε για να "δηλητηριάσει" τη ζωή στη μικρή τους πόλη και δεν κάνει καμία προσπαθεί για να καλύψει την αντιπάθειά της ακόμα και όταν οι περιστάσεις την οδηγούν να γίνει γυναίκα του. Η μοίρα τοποθετεί την Μαρία ντελ Σιέλο στο κέντρο ενός ανεμοστρόβιλου κατεστραμμένων ονείρων και της σκληρής πραγματικότητας που θα αφήσουν το ανεξίτηλο σημάδι τους στη ζωή τους. Ο έρωτας σε όλες του τις εκφάνσεις, είναι η κινητήρια δύναμη αυτής της γεμάτης πάθος ιστορίας, οπού ο κάθε χαρακτήρας θα αναγκαστεί να αναζητήσει στο βάθος της καρδιάς του την αλήθεια των συναισθημάτων του.