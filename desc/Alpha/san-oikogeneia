Ιστορίες ανθρώπων που «επινοεί» η ίδια η ζωή με επίκεντρο τη νεανική ευαισθησία και την αναζήτηση της αγάπης.

Τέσσερα νέα παιδιά έχουν μεγαλώσει από μικρά μαζί, σε ορφανοτροφείο τής Λευκωσίας. Δύο αγόρια και δύο κορίτσια. Αυτά τα παιδιά δεν υιοθετήθηκαν, έμειναν μόνα κι όταν ενηλικιώθηκαν και έφυγαν από το Ίδρυμα, αποφάσισαν να χαρίσουν το ένα στο άλλο, αυτό που είχαν πιο πολύ ανάγκη… μια οικογένεια. 
Κοινό σημείο όλων, ότι δεν έχουν ψάξει ποτέ τους δικούς τους. Ο λόγος είναι ότι φοβούνται την απόρριψη  των γονιών τους, για δεύτερη φορά. Ανάμεσα τους, ένας ανομολόγητος έρωτας... 
Όταν ο ένας από τους τέσσερις νοσήσει και χρειαστεί μεταμόσχευση, οι άλλοι τρεις μπροστά στον κίνδυνο θα αναγκαστούν να αναζητήσουν συμβατό δότη. Οι πιθανοί υποψήφιοι θα είναι οι γονείς του...  Έτσι, ανταλλάσσουν τούς φακέλους τους και ψάχνει ο καθένας την οικογένεια του άλλου!  Ορκίζονται να μην αποκαλύψουν τίποτα ο ένας στον άλλον, μέχρι να μάθουν την αλήθεια για τους γονείς τους. Μέχρι να μάθουν γιατί τους εγκατέλειψαν…  
Παράλληλα οι ιστορίες των γονιών τους. Ιστορίες ανθρώπων που σημαδεύτηκαν από την απώλεια αυτών των παιδιών, που δεν ήταν για όλους ηθελημένη. Έχουν ξαναφτιάξει τις ζωές τους, αλλά κινδυνεύουν να χάσουν τα πάντα όταν η αλήθεια για το παρελθόν έρθει στο φως…
 
Σενάριο: Μαρία Γεωργιάδου
Σκηνοθεσία: Βίκυ Μανώλη 
Παίζουν: Γιώργος Κωνσταντίνου (Βασίλης), Ταμίλα Κουλίεβα (Κατερίνα), Άννα-Μαρία Παπαχαραλάμπους (Νίκη), Μαρίνα Μανδρή (Ελένη), Αναστασία Παντούση (Μαρίνα), Ερμογένης Σκιτίνης (Γιάννης), Γιώργος Καφετζόπουλος (Πέτρος), Πασχάλης Τσαρούχας (Στέφανος), Νίκος Αρβανίτης (Λουκάς), Αστέριος Πελτέκης (Μηνάς), Άντρη Κυριαζή (Ράνια), Λουκάς Ζήκος (Ανδρέας), Σοφοκλής Κασκαούνιας (Σάββας), Στέλλα Κωστοπούλου (Λία), Προκόπης Αγαθοκλέους (Αλέξης), Ασημάκης Αλεξίου (Λευτέρης), Θοδωρής Φραγκίσκος (Θάνος), Χριστίνα Χριστόφια (Χριστίνα), Μιχάλης Χρίστου (Γιώργος), Αστέρω Κυπριανού (Στέλλα), ‘Εφη Χαραλάμπους (Αρετή), Κατερίνα Καμπανέλη (Βάλια), Σπύρος Σταυρινίδης (Μανώλης) κ.α.