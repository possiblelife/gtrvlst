Τρεις φόνοι, σε τρία διαφορετικά μέρη της Ελλάδας. Τρεις νύφες νεκρές, την ώρα του γάμου τους. Οι τρεις γαμπροί ζητούν απαντήσεις και απευθύνονται στον Όμηρο, τον ιδιόρρυθμο ιδιωτικό ντετέκτιβ που ζει μεταξύ πραγματικού και φανταστικού. Μόνη του βοήθεια οι τρεις βοηθοί του, η Κατρίνα, η Σίλια και η Στάμη που μπαίνουν στη ζωή του από το πουθενά, μόνο και μόνο από ανάγκη, χωρίς να έχουν καμία σχέση με έρευνες και εξιχνιάσεις μυστηρίων. Τα πρώτα στοιχεία για τους φόνους «δείχνουν» την Πόλυ, τη βιτσιόζα ιδιοκτήτρια ενός οίκου νυφικών. Τι γίνεται, όμως, όταν ο Όμηρος πέσει στον έρωτά της; Τι θα συμβεί όταν οι γαμπροί αρχίσουν να φέρονται παράξενα; Όταν όλα δείχνουν πως τη λύση του μυστηρίου κρύβει ένα κόκκινο νυφικό… γίνεται η αρχή μιας διαφορετικής, ιδιαίτερης κωμωδίας.