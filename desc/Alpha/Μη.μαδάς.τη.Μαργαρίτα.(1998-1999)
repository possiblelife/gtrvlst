Ροκ ερωτική κωμωδία με πρωταγωνίστρια τη Μαργαρίτα, ένα κορίτσι των Εξαρχείων, προκλητικό και ασυμβίβαστο, που μπαίνει σαν σίφουνας στη ζωή του Ανδρέα, ενός νεαρού τεχνοκράτη και γαμπρό του Υπουργού Προεδρίας και την σαρώνει κυριολεκτικά. Ο Ανδρέας Καλατζιανός αν και έχει δώσει πολλούς και νικηφόρους αγώνες στο παρελθόν, στο πρόσωπο της Μαργαρίτας συναντά ένα δύσκολο αντίπαλο και το χειρότερο, μεθόδους ερωτικής κατάκτησης που τον αφήνουν έκπληκτο. Δεδομένου ότι προέρχεται από πλούσια μεγαλοαστική οικογένεια έχει συναντήσει μόνο κοπέλες της δικής του τάξης, "ροζ ατσαλάκωτες αστές", που παίζουν το παιχνίδι του έρωτα σαν να ήταν τένις. Η Μαργαρίτα όμως μετέρχεται πιο πρωτόγονες μεθόδους, βλέπει τον έρωτα αλλιώς, πιο μπρουτάλ, πιο μάχη στήθος με στήθος. Το αίνιγμα Μαργαρίτα θα απασχολήσει τον Ανδρέα κατά την διάρκεια των επεισοδίων. Στην προσπάθεια του να το λύσει, θα μπερδέψει τα πράγματα ακόμη περισσότερο και ενώ το πρόβλημα ξεκινά σαν μια απλή πρόσθεση, κάποια στιγμή μετατρέπεται σε περίπλοκη εξίσωση με 6 αγνώστους: τη Μαργαρίτα, τον Ανδρέα, τον εραστή της, την γυναίκα του, τον Υπουργό και την ελληνική κοινωνία. Όλα ξεκινούν ένα βράδυ όταν ο Ανδρέας στην προσπάθειά του να προλάβει ένα πάρτι, για την επέτειο των γάμων του, που έχει οργανώσει η γυναίκα του Ελίνα, βρίσκει την Μαργαρίτα κάτω από τις ρόδες του, η οποία σε κρίση ερωτικής απογοήτευσης, ζαλισμένη περνά κατά λάθος με κόκκινο! Αν και η Μαργαρίτα έχει απλώς λιποθυμήσει από το φόβο της ο Ανδρέας φοβούμενος το σκάνδαλο την παίρνει στο σπίτι του για να την περιθάλψει. Η συνέχεια της ιστορίας όπως περιγράφεται στους τίτλους τέλους: "Ο υπουργός παρέμεινε υπουργός για πολλές ακόμα 4ετίες. Χώρισε τη Μάνια και παντρεύτηκε την Λένα, η οποία μετά από χρόνια σκληρής δουλειάς έγινε κυρία υπουργού. Η Μάνια γνωρίζοντας νέους και ωραίους, αποφάσισε επιτέλους να χαρεί τη ζωή της. Ο Φάνης έγινε μεγαλογιατρός στην κλινική που του άνοιξε η Μάνια. Ο Θόδωρος έμεινε μια ζωή παντρεμένος με την Εύη. Στο τέλος δεν είχε πρόβλημα με το πάχος της γιατί έγινε εξίσου χοντρός. Ο Μόδης έγινε πρόεδρος της ΑΔΕΔΥ, παντρεύτηκε μια κοπέλα από τον τόπο του και έκανε πολλά παιδιά. Η Πόπη παράτησε το δισκάδικο και άρχισε να ταξιδεύει στον κόσμο. Η Ελίνα δεν πρόλαβε να χωρίσει τον Ανδρέα γιατί το έσκασε με τον γυμναστή της.