Βρισκόμαστε στην Αθήνα του 1963. Ένα πολυκατάστημα, «Ο Παράδεισος των κυριών», γεμάτο λάμψη και πολυτέλεια ετοιμάζεται να ανοίξει τις πύλες του στο γυναικείο κοινό και τα εγκαίνια αναμένονται φαντασμαγορικά. Εδώ όλες οι κυρίες της υψηλής κοινωνίας θα κάνουν τη βόλτα τους για τα ψώνια τους, για να πουν τα νέα τους και να ενημερωθούν για τις τελευταίες τάσεις της μόδας, αλλά και τα κουτσομπολιά της ημέρας. Λαμπεροί καλεσμένοι θα τιμήσουν με την παρουσία τους, τους νεαρούς ανερχόμενους επιχειρηματίες και ιδιοκτήτες, στα εγκαίνια του πολυτελούς ονείρου τους! Ένα τραγικό συμβάν, όμως, θα αλλάξει την πορεία των γεγονότων. Ένας αναπάντεχος θάνατος θα ανακόψει απότομα τα σχέδια όλων και θα τους φέρει αντιμέτωπους με εφιαλτικά μυστικά του παρελθόντος. Θα καταφέρουν οι ιδιοκτήτες να κρατήσουν την επιχείρηση και το όραμά τους ζωντανό;