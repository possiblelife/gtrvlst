Η σειρά αυτοτελών επεισοδίων “Σε είδα”, είναι  εμπνευσμένη από την ομότιτλη επιτυχημένη στήλη της free press εφημερίδας Athens Voice, αλλά και από την καθημερινότητα των νέων της Αθήνας.  Ζωές γεμάτες χρώμα, γέλιο, μουσική, φιλίες, αστεία μουτράκια, φλογερές καρδιές, αισιοδοξία αλλά και απογοητεύσεις και… ακυρωμένα ραντεβού. Μια μοντέρνα ματιά στις ερωτικές ιστορίες και τη ζωή της πόλης που μεταφέρεται  με κινηματογραφικό βλέμμα, στην τηλεόραση, από νέους ταλαντούχους σκηνοθέτες,  ενώ τους ρόλους ενσαρκώνουν γνωστοί, αλλά και νέοι ηθοποιοί.