Η Άννα Ταράτσα είναι μια γυναίκα που ζει μόνη της στην Αθήνα του 2004. Είναι γραμματέας σε μια διαφημιστική εταιρία. Με το που τη βλέπεις κάποια σου θυμίζει – είναι η γυναίκα της "διπλανής πόρτας". Ευαίσθητη, ρομαντική, ονειροπόλα, πολλές φορές νομίζεις πως έχει κολλήσει στην εφηβεία της. Ανήκει σε αυτό που λέμε «μέσος όρος». Ζει μια καθημερινή ζωή με τις φίλες της και με την οικογένεια της. Είναι μπερδεμένη όπως όλοι οι σύγχρονοι άνθρωποι και προσπαθεί να αντιμετωπίσει τα καθημερινά προβλήματα που όλοι αντιμετωπίζουμε. Τον έρωτα που ακόμα δεν έχει έρθει, το μέλλον της δουλειάς, τα λεφτά, τις σχέσεις με τους φίλους, τη ζωή που όσο πάει γίνεται όλο και πιο τρελή, τους φόβους, τις ανασφάλειες καθώς και τα όνειρα που κάνει.