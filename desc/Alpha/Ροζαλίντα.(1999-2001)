Η Ροζαλίντα είναι μια εικοσάχρονη όμορφη κοπέλα που πουλάει λουλούδια και αναλαμβάνει στολισμούς καλών εστιατορίων. Μια μέρα, η Ροζαλίντα συναντάει τον Φερνάντο Χοσέ, έναν πλούσιο άντρα της καλής κοινωνίας που παίζει πιάνο στο εστιατόριο που στολίζει αυτή. Ερωτεύονται με την πρώτη ματιά, παντρεύονται και κάνουν ένα παιδί, αλλά η μητριά του Φερνάντο Χοσέ, Βαλέρια, δεν συμπαθεί καθόλου τη Ροζαλίντα εξαιτίας του κοινωνικού της επιπέδου και επειδή είναι φτωχή και προσπαθεί να χωρίσει το ζευγάρι. Μετά από καιρό ο Φερνάντο Χοσέ εγκαταλείπει την Ροζαλίντα, εξαιτίας μιας σκευωρίας της Βαλέρια και η τελευταία απαγάγει την κόρη της Ροζαλίντα. Τότε, η Ροζαλίντα παθαίνει κατάθλιψη και χάνει τη μνήμη της περιπλανώμενη στους δρόμους μέχρι που κάποιος θα τη βοηθήσει και τελικά, μέσα από συμπτώσεις θα ξαναειδωθεί με τον Φερνάντο Χοσέ που την θεωρούσε νεκρή.