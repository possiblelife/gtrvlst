Ο Βασίλης, ο Στράτος και ο Ανδρέας είναι χωρισμένοι με παιδιά και βρίσκονται σε ψυχολογικό αδιέξοδο. Όμως, παρά τα προβλήματα που αντιμετωπίζουν, δεν χάνουν ποτέ το κέφι τους και τη δίψα για ζωή και αγάπη. Αποφασίζουν, λοιπόν, να ενώσουν τις δυνάμεις τους και να μείνουν μαζί. Αυτή η συγκατοίκηση θα τους ενώσει και θα τους κάνει για πάντα φίλους, αλλά η ανάγκη τους για μια οικιακή βοηθό θα βάλει στο σπίτι τους μια νέα, ανύπαντρη μητέρα, που προσπαθεί να «χτίσει» από την αρχή τη ζωή της. H Ρένα θα προσπαθήσει να βάλει σε τάξη την αταξία του σπιτιού αλλά και της προσωπικής τους ζωής, επιβεβαιώνοντας για άλλη μία φορά ότι οι άντρες έχουν πάντα ανάγκη από μια γυναικεία παρουσία δίπλα τους. Τρεις άντρες από τη μια πλευρά και μία γυναίκα από την άλλη, που παίρνει σιγά-σιγά στα χέρια της τα ηνία της δικής της ζωής αλλά και αυτής των άλλων.