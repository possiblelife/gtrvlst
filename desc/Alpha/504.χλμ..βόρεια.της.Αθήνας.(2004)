Η φοιτητική εστία στη Θεσσαλονίκη μοιάζει με μικρογραφία της κοινωνίας, όπου κάθε φοιτητής έχει τις δικές του έγνοιες, φοβίες, και επιδιώξεις. Ο έρωτας έχει ξεχάσει την Φανή, μια ανεπιθύμητη εγκυμοσύνη ταράζει την ζωή της Γεωργίας, ο Γιώργος καλείται να επιλέξει ανάμεσα σε μεταπτυχιακές σπουδές στην Αμερική και στην παλιά του αγάπη, η Δήμητρα αλλάζει τους άντρες σαν τα πουκάμισα, και ο Σάκης με το “Shake it mi amor” αναστατώνει τους πάντες και τα πάντα.