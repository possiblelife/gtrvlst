Η σειρά διαδραματίζεται πάνω σ’ ένα κρουαζιερόπλοιο και παρουσιάζει με εύθυμο τρόπο τα συναισθηματικά μπλεξίματα των μελών του πληρώματος, αλλά και των επιβατών που ταξιδεύουν με αυτό. Το καράβι κυβερνούν ο πλοίαρχος (Γιώργος Παρτσαλάκης) και ο ύπαρχος (Τάσος Χαλκιάς), που αν και είναι φίλοι από παιδιά, είναι δύο τελείως διαφορετικοί χαρακτήρες. Ο πλοίαρχος είναι σοβαρός, άκαμπτος και λίγο γκρινιάρης, ενώ ο ύπαρχος είναι ανέμελος, έτοιμος να "ριχτεί" σε κάθε είδους περιπέτεια, αμετανόητος κυνηγός του ποδόγυρου…Πρόσω ολοταχώς σε περιπέτειες γεμάτες δράση, έρωτα και χιούμορ, ρίχνονται οι Γιώργος Παρτσαλάκης και Τάσος Χαλκιάς, καπετάνιος και ύπαρχος αντίστοιχα.
Φίλοι από παιδιά οι δυο τους, έχουν περάσει πολλές φουρτούνες μαζί. Είναι όμως προετοιμασμένοι για συναισθηματικά μπερδέματα πολλών μποφώρ;