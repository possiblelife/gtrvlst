Ένοχα μυστικά, ανατροπές, χιούμορ, έρωτες, ταλαιπωρίες, αλλά και πολύτιμα μαθήματα ζωής. Δύο αγόρια με κοινή μοίρα. Δύο άντρες από διαφορετικούς κόσμους. Η άγνοια, τους χαρίζει μια ήρεμη ζωή. Μια αποκάλυψη, τους προσγειώνει ανώμαλα σε μια άλλη πραγματικότητα. Τι θα γίνει όταν ο ένας κληθεί να μπει στη θέση του άλλου; Το ξέγνοιαστο καλοκαίρι του 1986, σε μια μικρή κλινική στα Μεσόγεια γεννιούνται δύο αγόρια. Το ένα, γόνος πλούσιων Κυπρίων. Το άλλο, παιδί ενός φτωχού πλην τίμιου ζευγαριού Ελλήνων. Η μοίρα, όμως, τους τραβά το χαλί κάτω από τα πόδια και ένα λάθος θα ταράξει την ήρεμη ζωή που ανοίγεται μπροστά τους. Οι ευτυχισμένοι και ανυποψίαστοι γονείς φεύγουν από την κλινική με λάθος παιδί. Μετά από πολλά χρόνια, το λάθος αποκαλύπτεται. Οι δύο άντρες καλούνται να αλλάξουν θέση. Απροετοίμαστοι, ανοχύρωτοι μπροστά στη μεγάλη ανατροπή. Το σοκ δημιουργεί ντόμινο εξελίξεων ακόμα και στα πρόσωπα του περιβάλλοντός τους. Δε μένει τίποτα όρθιο. Τα βάσανα ξεκινούν απ’ την αρχή. Η σειρά βασίζεται στην κολομβιανή τηλενουβέλα Nuevo Rico Nuevo Pobre.