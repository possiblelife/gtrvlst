Ο Κώστας καθηγητής φιλολογίας και η Ελένη, είναι παντρεμένοι, ερωτευμένοι κι ευτυχισμένοι. Μοναδική σκιά στην ευτυχία τους το ότι δεν έχουν αποκτήσει ακόμα παιδί. Ο Κώστας, κάνοντας εξετάσεις κρυφά από τη γυναίκα του, μαθαίνει πως είναι στείρος. Δεν υπάρχει καμιά πιθανότητα να τεκνοποιήσει. Τρομοκρατημένος από το γεγονός, αποφασίζει να κρύψει την αλήθεια, ακόμα και από τη γυναίκα του. Το μυστικό του παράλληλα με το διορισμό του στην Ιθάκη, διαταράσσει την ισορροπία στη σχέση τους. Η αλλαγή από την Αθήνα στο νησί, αντί να αποκαταστήσει τη σχέση του ζευγαριού όπως ήλπιζαν, την διαταράσσει ακόμα περισσότερο. Νέοι άνθρωποι μπαίνουν στη ζωή τους, καινούρια μυστικά και αλλεπάλληλα λάθη και από τους δύο, υποσκάπτουν την εύθραυστη σχέση τους. Τρεις μήνες μετά, η αναπάντεχη εγκυμοσύνη της Ελένης, έρχεται να φέρει τα πάνω κάτω.