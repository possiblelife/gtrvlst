Ερωτική σειρά βασισμένη στο ομώνυμο μυθιστόρημα της Ευγενίας Φακίνου. Η Αντρέα, μία γυναίκα αστικής καταγωγής, ζει στην Κηφισιά, παντρεμένη με τον Σίμο, γνωστό ζωγράφο. Μαζί τους ζει και η Άννα, ψυχοκόρη της οικογένειας της Αντρέα, η οποία είναι 2 χρόνια μεγαλύτερή της και μεγάλωσαν μαζί. Για την Αντρέα ο Σίμος αποδείχθηκε από την πρώτη στιγμή ο τέλειος άνδρας και ο απόλυτος εραστής. Όμως και η Άννα είναι κρυφά ερωτευμένη μαζί του εδώ και χρόνια. Τρεις άνθρωποι, κάτω από την ίδια στέγη, αντιμέτωποι με καταστάσεις που θα αλλάξουν τη ζωή τους για πάντα…