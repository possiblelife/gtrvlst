Η Ήβη Δραγούμη εξαφανίστηκε σε ηλικία μόλις 10 χρονών από την Κύπρο. Μετά από 14 χρόνια βρίσκεται τυχαία - μετά από εκδήλωση πυρκαγιάς - στο σπίτι του μαθηματικού Κατσιά, του ανθρώπου που την είχε απαγάγει. Μαζί του είχε αποκτήσει κι ένα μωρό. Όταν εμφανίζεται συγκλονιστικά στοιχεία έρχονται στο φως για τις συνθήκες εγκλεισμού και κακoποίησής της όλα αυτά τα 14 χρόνια. Οι ευκατάστατοι γονείς της - που έχουν ακόμη 2 παιδιά - την είχαν χάσει κατά τη διάρκεια των διακοπών και όλα αυτά τα χρόνια δε σταμάτησαν να την ψάχνουν, αλλά οι προσπάθειες τους δεν είχαν αποτέλεσμα. Η μητέρα της, Ελπίδα Δραγούμη, πέρασε εφιαλτικές στιγμές λόγω της εξαφάνισής της και ζούσε συνέχεια με την ανάμνησή της. Η εμμονή της να τη βρει διατάραξαν τις οικογενειακές ισορροπίες με αποτέλεσμα ο γάμος να διαλυθεί. Ο πατέρας της, Βίκτορας, στη συνέχεια ξαναπαντρεύεται με τη Δόμνα, μια νεότερη και σκοτεινή γυναίκα. Μετά της αρχική φιλοξενία της Ήβης σε ένα νοσοκομείο, επιστρέφει στη Κύπρο όπου θα συναντηθεί με την οικογένεια της ενώ τη συνοδεύει ο παιδοψυχολόγος, Αντώνης Σαντοριναίος και η σύζυγός του. Ο παιδοψυχολόγος πιστεύει πως θύματα παρόμοιων καταστάσεων δύσκολα επανέρχονται πλήρως, καθώς οι παιδικές τους αναμνήσεις είναι γενάτες από εφιαλτικές στιγμές. Μαζί τους είναι και ο μοναδικός άνθρωπος που έχει κερδίσει την εμπιστοσύνη της, ο πυροσβέστης Πάνος Μπόγδανος, που την έσωσε από την πυρκαγιά. Η ζωή στο σπίτι αρχίζει και μπερδεύεται. Η μητέρα της συνέρχεται και είναι πλέον χαρούμενη με την εμφάνιση της Ήβης αλλά τα αδέρφια της αντιλαμβάνονται ότι χάνουν την προσοχή των γονιών τους και πως όλα αυτά τα χρόνια ήταν ένα υποκατάστατο.