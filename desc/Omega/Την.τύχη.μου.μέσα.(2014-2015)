Με τη γνωστή σατυρική της πένα αλλά και με ανεβασμένη διάθεση, η σεναριογράφος «καυτηριάζει» τα κακώς κείμενα της σκληρής καθημερινότητάς μας. Τρεις γυναίκες, τελείως διαφορετικές μεταξύ τους, συναντιούνται για πρώτη φορά σε λάθος τόπο, τη λάθος στιγμή! Και ναι... μια στιγμή είναι ικανή να φέρει στην επιφάνεια τις κωμικοτραγικές τους ιστορίες και να ανατρέψει τόσο τις ζωές τους, όσο και στο κοντινό τους περιβάλλον. Μια τυχαία συνάντηση, ένα πρόσωπο -κλειδί και μια... "απαγωγή" περιπλέκουν ακόμη περισσότερο την ιστορία, που βασίζεται στα παιχνίδια και στις εκπλήξεις που μας επιφυλάσσει η ζωή, αλλά και στην ικανότητα των ανθρώπων να βρίσκουν τρόπους διαφυγής, με οδηγό το γέλιο!