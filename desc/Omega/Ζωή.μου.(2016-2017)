Η Δήμητρα Χαρίτου, η Στέλλα Κοντού, και η Μαρία Πολέμη, τρεις αχώριστες φίλες από το ορφανοτροφείο που μεγάλωσαν, συνεχίζουν να μοιράζονται την ζωή τους, στην υπόλοιπη διαδρομή που διαλέγει η καθεμία. Ένας λάθος έρωτας και ο ευάλωτος χαρακτήρας της οδηγούν την Μαρία Πολέμη να ζει μακριά προσπαθώντας να κρατήσει μυστική την ύπαρξη της κόρης της! Η Στέλλα Κοντού, ζει ευτυχισμένη με τον άντρα της, και το μόνο που τους λείπει είναι ένα παιδί. Παλεύουν γι’ αυτό και για τη σχέση τους, ενώ ο Αγης και η Δήμητρα παντρεύονται και μία νέα ζωή ανοίγεται μπροστά τους, γεμάτη όνειρα και ελπίδες. Στην πορεία, όμως, μυστικά θα έρθουν στο φως και νέα πρόσωπα θα προκαλέσουν αναστάτωση και ανατροπές στη ζωή τους. Πρόσωπο κλειδί θα είναι η τέταρτη ηρωίδα, η Μάνια Αγαπηνού, ένα κορίτσι που αντιμετώπιζε με εχθρότητα τις τρεις φίλες από την εποχή που μεγάλωναν στο ορφανοτροφείο και τώρα επιστρέφει για να κάνει τη ζωή τους ακόμη πιο δύσκολη.