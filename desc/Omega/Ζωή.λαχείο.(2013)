Το MEGA σε συνεργασία με τον ηθοποιό Χριστόφορο Χριστοφόρου, γνωστούς δημοσιογράφους, παρουσιαστές, ηθοποιούς, τραγουδιστές και ανθρώπους των Μέσων Μαζικής Ενημέρωσης ετοιμάζονται να σας καταπλήξουν κατά την διάρκεια των Χριστουγέννων με μια μίνι τηλεοπτική σειρά που θα εντυπωσιάσει μικρούς και μεγάλους! Η σειρά διαθέτει έντονα το χιουμοριστικό στοιχείο και παράλληλα περνάει μηνύματα στο κοινό για το πως μπορεί το χρήμα και η εξουσία να εξαγοράσουν την επανάσταση και τη συνείδηση όλων. Κάτι το οποίο συμβαίνει κατά κόρον στις μέρες μας. Το χιούμορ βγαίνει αβίαστα μέσα από τις συγκρούσεις του κατεστημένου και των ψευτοεπαναστατών, με τις σχέσεις των πρωταγωνιστών να αλλάζουν συνέχεια ανάλογα με τη κατάσταση που υπάρχει. Το MEGA πρωτοπορεί με ένα concept που δεν έχει ξαναγίνει στα Κυπριακά δεδομένα και αναμένεται με πολύ ενδιαφέρον από το κοινό.