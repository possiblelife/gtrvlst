Η Μιμή Μανδηλαρά είναι μια δυναμική, όμορφη επιχειρηματίας, πρόεδρος του ομίλου επιχειρήσεων "Μ & Μ International". Μένει με τη μητέρα και τον αδελφό της σε μια βίλα, που κληρονόμησε από τον πατέρα της. Ένα πρωί, δυο αποτυχημένοι τρομοκράτες, κυνηγημένοι από την αστυνομία, βρίσκουν καταφύγιο στο σπίτι της, αλλά η Μιμή τους αφοπλίζει μ' ένα πιστολάκι των μαλλιών. Θορυβημένη η μητέρα της αποφασίζει να της κάνει δώρο ένα σωματοφύλακα. Πρόκειται για το Δημήτρη, ένα μυστηριώδη νεαρό, τελείως διαφορετικό απ' αυτούς που έχει συνηθίσει να συναναστρέφεται η Μιμή. Μεταξύ τους αναπτύσσεται μια έντονη ερωτική σχέση.