Μια σπείρα αρχαιοκαπήλων φωτογραφίζει το βυθό, ανοιχτά της νήσου Δοκού, με ειδικά ακτινογραφικά μηχανήματα, προσπαθώντας να εντοπίσει το ναυάγιο ενός αρχαίου πλοίου. Δυο φίλοι, ερασιτέχνες δύτες, που κάνουν τις διακοπές τους στην περιοχή μπλέκουν άθελα τους στα δίχτυα της σπείρας με αποτέλεσμα ο ένας να δολοφονηθεί και ο άλλος να κατηγορηθεί για το φόνο. Ο Άγγελος Πολίτης, θείος του κατηγορουμένου, διερευνά την υπόθεση, εντοπίζει την δράση της σπείρας και βοηθάει την αστυνομία στην εξάρθρωση της. 