Η Χριστίνα ήρθε στα 18 της στην Αθήνα, γιατί πέρασε στο Μαθηματικό τμήμα του Πανεπιστημίου. Έπιασε δουλειά σε ένα μίνι μάρκετ, ενώ ταυτόχρονα σπούδαζε. Δουλειά και σπουδές ήταν το ζητούμενο στη ζωή της και τα κατάφερε και στα δύο πολύ καλά! Δέκα χρόνια μετά, την συναντάμε και με πτυχίο, αλλά και να έχει κληρονομήσει με την αξία της το μίνι μάρκετ! Κάποια στιγμή ανακαλύπτει από τον συμβολαιογράφο ότι της ανήκει μόνο το 50% του μαγαζιού και ότι το υπόλοιπο 50%, μπορεί μεν να το διαχειρίζεται, αλλά ανήκει στον εξαφανισμένο-εγγονό του κυρίου Λευτέρη, τον Χάρη! Κι όμως, ο Χάρης εμφανίζεται την πιο κρίσιμη στιγμή!