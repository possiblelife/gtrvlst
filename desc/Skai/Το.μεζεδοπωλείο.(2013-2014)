Μια ελληνική μίνι κωμική σειρά στον ΣΚΑΪ! «Το μεζεδοπωλείο», με πρωταγωνιστή τον Παύλο Χαϊκάλη, έρχεται για να μας ανοίξει την όρεξη… για γέλιο! Σε μια γειτονιά της Αθήνας βρίσκεται το καλόγουστο μαγαζί του Λεωνίδα με τη φιλόξενη αυλή, όπου ο αισιόδοξος και μερακλής ιδιοκτήτης προσφέρει τους λαχταριστούς μεζέδες του, αλλά και σπαρταριστά στιγμιότυπα από τη ζωή του! Μαζί με τον γκρινιάρη φίλο του φαρμακοποιό Τάσο, τη μόνιμα αφηρημένη γκαρσόνα Λίζα και πολλούς guests, μπλέκει σε ατέλειωτες περιπέτειες καθημερινής τρέλας. Και σαν να μην έφτανε αυτό, ο ντροπαλός Λεωνίδας είναι κρυφά ερωτοχτυπημένος με την όμορφη Λίζα, που καθώς βρίσκεται στον κόσμο της, δεν αντιλαμβάνεται τα αισθήματά του! 