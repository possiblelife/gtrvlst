Η Μαρία είναι ένα 15άχρονο κορίτσι το οποίο ζει με τη νονά της, Κασίλντα σε μια φτωχογειτονιά στην Πόλη του Μεξικού. Λίγο πριν πεθάνει, η Κασίλντα ζητά τον ιερέα της περιοχής, Πάτερ Ονόριο, να μην αφήσει τη Μαρία απροστάτευτη και μόνη. Ο ιερέας ρωτάει έναν από τους ευεργέτες της εκκλησίας, τον Φερνάντο Ντε Λα Βέγκα αν μπορεί να προσλάβει τη Μαρία στο σπίτι του για να εργάζεται ως υπηρέτρια. Εκείνος όμως παρουσιάζει την Μαρία ως νέο μέλος της οικογένειάς του και προσπαθεί να κάνει τα πάντα ώστε η ίδια να αισθάνεται ευπρόσδεκτη. Η παρουσία ωστόσο της Μαρίας στο σπίτι των Ντε Λα Βέγκα θα προκαλέσει αναστάτωση και αμφιθυμικά συναισθήματα ανάμεσα σε εκείνους που την καλωσορίζουν και σε εκείνους που θέλουν να εγκαταλείψει το σπίτι.