Ένας άντρας επιστρέφει στη γη που γεννήθηκε και που έζησε, στη γη που ήταν δική του αλλά δεν του ανήκει πια. Μυρίζει το χώμα, το νιώθει εύφορο και βαρύ στα δάχτυλά του, όπως και πριν χρόνια, όταν μια απαγωγή έκοψε στα δυο το νήμα της ζωής του και του γνώρισε την άγρια πλευρά της, στερώντας του οικογένεια και περιουσία, αναγκάζοντας τον να κρυφτεί πίσω από μια νέα ταυτότητα. Ο Άρης πολεμά και επιβιώνει αλλά ποτέ δεν ξεχνά, τι του στέρησαν.
Ο Άρης, γυρίζει στην «Άγρια Γη» και πιάνει το νήμα της ζωής του ξανά. Μόνο που για να ενώσει τις άκρες του που κόπηκαν, θα πρέπει να σκάψει βαθιά και να τιμωρήσει αυτήν που έφταιξε. Τη γυναίκα που άρπαξε την περιουσία του και του στέρησε τον μικρό του αδερφό, την Όλγα. Επιστρέφει στο κτήμα των γονιών του, πλημμυρισμένος νοσταλγία και μνήμες - κάποιες απ’ αυτές όμορφες και πάντα ζωντανές... Στιγμές με τους γονείς του, το άλογό του και την παιδική του φίλη, την Ελπίδα, την κόρη της γυναίκας που ευθύνεται για όλα.
Ο Άρης ξαναβλέπει την Ελπίδα, παντρεμένη πια και με παιδί. Όταν φτάνει στον τόπο του και χωρίς να το επιλέγει, γίνεται το πεπρωμένο της. Το ίδιο όμως κι εκείνη γι’ αυτόν. Γίνεται η δύναμη που θα μπορούσε να τον επαναφέρει σ’ αυτό που είναι στ’ αλήθεια, στον άντρα που θέλει να αγαπήσει, να αγαπηθεί και να αφήσει το βαρύ φορτίο της εκδίκησης πίσω του.