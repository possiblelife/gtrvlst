Η Πάολα Μπράτσο είναι μια πολύ όμορφη γυναίκα, αλλά παράλληλα εγωκεντρική και αδίστακτη. Είναι δεύτερη σύζυγος του Κάρλος Ντανιέλ Μπράτσο, έναν επιτυχημένο ιδιοκτήτη εργοστασίου κεραμικών, ο οποίος έχει δύο παιδιά από τον πρώτο γάμο του με μια πολύ καλή και ευγενική γυναίκα, την Ελίζαμπεθ (Ελισαμπέτ), η οποία πέθανε όταν τα παιδιά ήταν μωρά. Έτσι, τα παιδιά γνώρισαν περισσότερο την Παόλα σαν μητέρα τους. Όταν σε ένα από τα πολλά ταξίδια της η Πάολα συναντά την Παουλίνα, μια καλόκαρδη και ευαίσθητη κοπέλα που δουλεύει στις τουαλέτες του κλαμπ ενός ξενοδοχείου στο Κανκούν και που χωρίς να το ξέρει είναι δίδυμη αδελφή της, εκπλήσσεται από την εκπληκτική ομοιότητα τους και προτείνει στην Παουλίνα να πάρει την θέση της στο σπίτι των Μπράτσο για ένα χρόνο προκειμένου εκείνη να μπορεί να ταξιδεύει στο εξωτερικό με τον εραστή της. Η Παουλίνα αρχικά αρνείται αλλά η Πάολα σκηνοθετεί μια κλοπή ενός κοσμήματός της από την Παολίνα και για να μην διωχθεί ποινικά, η Παουλίνα δέχεται να εφαρμόσει το σχέδιο της Πάολα. Έτσι, η Παουλίνα πηγαίνει στη πόλη του Μεξικού με νέα ταυτότητα, αυτή της Πάολα Μπράτσο. Η Πάολα και ο εραστής της ταξιδεύουν στο Μονακό, όπου πέφτουν θύμα ενός τροχαίου, που ρίχνει σε κόμμα τη Πάολα, και αφήνει ανάπηρο τον εραστή της. Στο σπίτι των Μπράτσο κανείς δεν υποψιάζεται πως η Πάολα που έχουν μπροστά τους, δεν είναι η ίδια γυναίκα, αν και η προκλητική και νευρική Πάολα έχει αντικατασταθεί από την ευγενική και χαμηλών τόνων Πάολινα, που σε λίγο καιρό θα καταφέρει να σώσει την οικογένεια από την οικονομική καταστροφή, να απεξαρτήσει από το αλκοόλ τη γιαγιά Πιεδάδ, αλλά και να σώσει το γάμο της αδερφής του συζύγου της. Ο καιρός περνάει και η Παουλίνα μέρα με τη μέρα ερωτεύεται τον Κάρλος Ντανιέλ, γνωρίζοντας πως ο έρωτάς της είναι απαγορευμένος. Ο Κάρλος Ντανιέλ από την άλλη, αν και δυσκολεύεται να κατανοήσει τι άλλαξε τη σύζυγό του σε τόσο σύντομο χρονικό διάστημα, ερωτεύεται τη "νέα" Πάολα, περισσότερο από όσο αγαπούσε την πραγματική του γυναίκα. Ο ένας χρόνος αντικατάστασης που είχε ζητήσει η Πάολα από την Παολίνα φτάνει στο τέλος του και η Πάολα, έχει συνέλθει από το κόμμα και ετοιμάζεται να επιστρέψει στο σπίτι της. Την ίδια στιγμή, ο Κάρλος Ντανιέλ θα μάθει την αλήθεια για τον σφετερισμό από τα χείλη του Λουσιάνο Αλκάνταρα, ενός ακόμα εραστή της Πάολα με τον οποίο η ίδια είχε ταξιδέψει στο Κανκούν. Η Παουλίνα τρέπεται σε φυγή χωρίς να πει στη Πάολα πως το σχέδιό της αποκαλύφθηκε. Ο 8χρονος γιος του Κάρλος Ντανιέλ, Καρλίτος, αντιλαμβάνεται την απουσία της αγαπημένης μητριάς του και το σκάει από το σπίτι αναζητώντας την. Ο μικρός Καρλίτος χτυπάει στο κεφάλι και χάνει τη μνήμη του. Η Πάολα επιστρέφει στο σπίτι των Μπράτσο. Πλέον, είναι οι Μπράτσο αυτοί που υποκρίνονται. Της κρύβουν το γεγονός ότι έχουν ανακαλύψει το σχέδιό της. Παράλληλα, ανησυχούν για την εξαφάνιση του Καρλίτος και θεωρούν πως η Παολίνα τον έχει απαγάγει. Η Παολίνα διαβάζει για εξαφάνιση στην εφημερίδα και επικοινωνεί με τους Μπράτσο. Είναι η αρχή του τέλους!