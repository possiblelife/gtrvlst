Στην ιστορία μας, το όμορφο ζευγάρι, είναι ο Τζαν και η Σανέμ. Εκείνος είναι ο τύπος του άντρα που αναζητά σε κάθε του βήμα την περιπέτεια, ξεχωρίζει για το αντισυμβατικό του πνεύμα, το χιούμορ και την περιπαικτική του διάθεση σε όλα όσα συμβαίνουν. Εκείνη είναι ένα νέο κορίτσι, χαρούμενο και γεμάτο ενέργεια. Αναζητά στη ζωή της πολλά περισσότερα από έναν γάμο για να νιώσει ολοκληρωμένη και ασφαλής. Η ιστορία ξεκινά με τη Σανέμ, που ανοίγει κάθε πρωί, στη θέση του πατέρα της, Νιχάτ, το μπακάλικο που ανήκει στην οικογένειά της, καθώς εκείνος από μικρή ηλικία, τις πολύ πρωινές ώρες, υποφέρει από δύσπνοια. Η Σανέμ είναι, σε αντίθεση με την αδελφή της, Λαλέ, ένα κορίτσι φυσιολογικό, χαρούμενο και γεμάτο ζωή. Όνειρό της είναι να γίνει συγγραφέας και να ζήσει κάποτε στα νησιά Γκαλαπάγκος! Η Σανέμ μαθαίνει ότι στη διαφημιστική εταιρία όπου εργάζεται η αδελφή της ζητούν προσωπικό. Κάνει αίτηση, προσλαμβάνεται, και από εκεί κι έπειτα αρχίζει η περιπέτειά της. Ο ιδιοκτήτης της εταιρείας, κύριος Αζίζ, έχει δύο γιους, τον Τζαν και τον Εμρέ. Η Σανέμ, για την οποία τα πράγματα δεν πηγαίνουν και τόσο καλά αφότου αρχίζει να δουλεύει στο περιοδικό, αρχίζει να αναπτύσσει μια στενή σχέση με τον Τζαν. Ο Τζαν είναι ένας όμορφος, περιπετειώδης νέος, λάτρης των σπορ και της φύσης, που λατρεύει να περνά χρόνο μακριά από την κοντόφθαλμη λογική της ζωής στην πόλη. Ανάμεσα στον Τζαν και τη Σανέμ θα δημιουργηθεί ένας ιδιαίτερος δεσμός γεμάτος περιπέτειες και βαθιά συναισθήματα. 