Η ιστορία τοποθετείται στην κυπριακή ύπαιθρο, στο χωριό Σύγκραση και στον κάμπο της περιοχής, όπου επικρατεί το καθεστώς των τσιφλικιών. Οι δυο ισχυροί μεγαλοκτηματίες του τόπου, ο μεσήλικας Νικόλας Ροϊδός και ο νέος Δημήτρης Λεούσης, αντιμάχονται για την εδραίωση της κυριαρχίας τους στα κτήματα της περιοχής. Αν και είναι συγγενείς, αφού η γυναίκα του Ροϊδού είναι αδελφή του Λεούση, δεν έχουν ηθικούς φραγμούς και δεν διστάζουν ακόμα και μπροστά στο έγκλημα. Ο Βασίλης, γιός του Ροϊδού, ευαίσθητος και ερωτευμένος με την φτωχή Αννούλα, θεωρείται ανάξιος από τους κατοίκους του χωριού να διαδεχθεί τον πατέρα του στη θέση του μεγάλου αφεντικού. Ο αδελφός του Λεούση, Αλέξης, μεταναστεύει σε χώρες του εξωτερικού και αναζητά συνεχώς νέες εμπειρίες, και γι' αυτό θεωρείται από τους ισχυρούς του τόπου ανεπρόκοπος. Η πλοκή συμπλρώνεται από τη δράση των ακτημόνων χωρικών. Ο υποτακτικός και αναξιοπρεπής Χριστοφής, που λειτουργεί σαν υποχείριο των δυο γαιοκτημόνων. Η Αναστασία, γυναίκα του Χριστοφή, που διατηρεί ερωτικές σχέσεις με τον Λεούση με την ανοχή του άντρα της, προκειμένου να επιβιώσει. Ο Βαλέτας ένας άντρας με μεγάλη εμπειρία στη ζωή.