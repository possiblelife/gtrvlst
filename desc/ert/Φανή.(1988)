Αισθηματική, κοινωνική σειρά, που αφορά τη ζωή μιας ανεξάρτητης δημοσιογράφου, που παίρνει την απόφαση να κρατήσει παιδί, εκτός γάμου, αγνοώντας το προσωπικό, εργασιακό περιβάλλον αλλά και την κοινωνική κατακραυγή. Η Φανή αποκαλύπτει στον σύντροφό της Θόδωρο το γεγονός της εγκυμοσύνης αλλά και την απόφασή της να κρατήσει το παιδί. Η απόφασή της αυτή προκαλεί τις αντιδράσεις του Θόδωρου, ο οποίος αρνείται, τη συγκεκριμένη στιγμή της ζωής του, να γίνει πατέρας. Ξεκινούν οι εντάσεις μεταξύ του ζευγαριού, ενώ στο εργασιακό της περιβάλλον, στην εφημερίδα όπου εργάζεται, ο Φίλιππος, προϊστάμενος της Φανής, προσπαθεί να της αλλάξει γνώμη, προκειμένου να αναλάβει μία υπεύθυνη θέση στο γραφείο...