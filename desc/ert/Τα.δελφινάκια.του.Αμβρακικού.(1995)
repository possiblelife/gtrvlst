Στο Κοχύλι, ένα παραθαλάσσιο χωριό του Αμβρακικού κόλπου, στη δεκαετία του ’30, ο 8χρονος Πέτρος, το ευφάνταστο παιδί ενός τελωνοφύλακα και η μικρή Ανθούλα, γνωρίζονται και ζουν με τη φαντασία τους εκπληκτικές περιπέτειες μέσα σε μια φύση οργιαστικής ομορφιάς. Αργότερα θα συναντήσουν τον Πάνο, ένα φυματικό αγόρι που σύμφωνα με τις συνήθειες της εποχής είναι εγκαταλελειμμένο να πεθάνει σε ένα καλύβι στην άκρη του κόλπου και μαζί του θα γνωρίσουν την άσχημη πλευρά της ζωής.