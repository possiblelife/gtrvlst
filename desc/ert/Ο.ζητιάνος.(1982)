Ο επαγγελματίας ζητιάνος Κώστας Τζιρίτης ή Τζιριτοκώστας αποφασίζει να αφήσει την επαιτεία σε όλη την Ελλάδα, τη Σμύρνη, τη Βουλγαρία και τη Βλαχία και να επικεντρωθεί στον Θεσσαλικό κάμπο, όπου οι Τούρκοι έχουν πια φύγει και οι μεγαλοτσιφλικάδες δεσπόζουν και εκμεταλλεύονται τους φτωχούς χωρικούς. Στην αρχή ξετυλίγεται η ιστορία του Μουντζούρη, του παραγιού. Η Χαϊδεμένη γεννάει δυο υγιέστατα μωρά, τον Μουντζούρη και μια κόρη, αλλά ο πατέρας τους για να κερδίσει περισσότερα χρήματα από την επαιτεία τα παραμορφώνει. Η Χαϊδεμένη τρελαίνεται και ο Μουντζούρης μετά από χρόνια καταλήγει στα χέρια του Τζιριτοκώστα. Ο Ζητιάνος και ο παραγιός του, ο Μουντζούρης, φτάνουν στο χωριό Νυχτερέμι, όπου εκμεταλλεύονται με κάθε μέσο και χωρίς ηθικούς φραγμούς την αφέλεια των αθώων και φτωχών κατοίκων. Οι κάτοικοι του χωριού αγανακτισμένοι από τον ζυγό του Ντεμή Αγά συζητούν στο καφενείο, ενώ ο Βαλαχάς, ο τελωνοφύλακας του χωριού, ξυλοκοπεί τον Ζητιάνο. Ο παπάς του χωριού, ο Παπαρίζος, σώζει τον Ζητιάνο...