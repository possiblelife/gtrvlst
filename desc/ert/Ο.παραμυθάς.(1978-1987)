Η εκπομπή που προβαλλόταν κάθε Σάββατο και είχε διάρκεια 15 λεπτών, έκλεισε τον κύκλο της το 1987 (χρονιά που απομακρύνθηκε από τη θέση του ο Ν. Πιλάβιος) μετά από 87 επεισόδια και 4 κύκλους επεισοδίων. Τα σχέδια που εμφανίζονταν ως δια μαγείας πίσω από τον Παραμυθά ήταν του Αλέξη Κυριτσόπουλου (που βοήθησε και στα κείμενα), ενώ τη μουσική ανέλαβε ο Σταμάτης Σπανουδάκης. Για την υλοποίηση της ιδέας χρησιμοποιήθηκε μια σύνθετη τεχνική για την εποχή, καθώς ο «ζωντανός» Παραμυθάς εκτός του ότι πετούσε πολύ συχνά, εμφανιζόταν σε cartoon χώρους και ζούσε φανταστικές ιστορίες. Η δημοφιλέστατη παιδική εκπομπή μεταδόθηκε από το κρατικό κανάλι, με τις ιστορίες του παππού που ξέρει να τα λέει όμορφα...