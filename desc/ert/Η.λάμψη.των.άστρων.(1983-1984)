Ο γιατρός και διευθυντής μιας κλινικής Λουκάς Βέρρος (Δημήτρης Παπαμιχαήλ) χτυπά με το αυτοκίνητό του κατά λάθος μια κοπέλα, τη Ρένα (Κοραλία Καράντη) κι αμέσως την πηγαίνει στην κλινική όπου τη χειρουργεί και τη σώζει. Σιγά σιγά την ερωτεύεται και ο δεσμός τους μένει κρυφός, μέχρι που η Ρένα βρίσκεται νεκρή στα βράχια της θάλασσας. Όλοι πιστεύουν ότι δράστης είναι ο Λουκάς, ο οποίος συλλαμβάνεται και οδηγείται στις φυλακές, για να καταδικαστεί στο δικαστήριο. Οι δυο τους είχαν χωρίσει λίγο πριν το φόνο και γι' αυτό οι υποψίες πέφτουν επάνω του. Ωστόσο, στο τέλος αποκαλύπτεται ότι το έγκλημα διέπραξε ένας άγνωστος (Γιώργος Κυριακίδης) και ο γιατρός αποφυλακίζεται, αλλά στο σπίτι του είναι πλέον ανεπιθύμητος μετά την αποκάλυψη της εξωσυζυγικής του σχέσης. 