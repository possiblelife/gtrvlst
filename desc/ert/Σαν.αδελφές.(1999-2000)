Η Εύα και η Χριστίνα είναι δυο μοντέρνες γυναίκες, γύρω στα τριανταπέντε, φίλες αχώριστες από τα δεκαοκτώ τους. Έχουν σπουδάσει ηθοποιοί, αλλά βρίσκονται εκτός θεάτρου, η καθεμιά για δικούς της λόγους. Η Χριστίνα ζει μαζί με τη 14χρονη κόρη της, Αλίκη, που απέκτησε σε πολύ μικρή ηλικία από το γάμο της με το δάσκαλό της, διάσημο πρωταγωνιστή, Γιάννη Ζέρβα, γάμος ο οποίος όμως έληξε άδοξα εδώ και δέκα χρόνια. Εργάζεται σαν σερβιτόρα σε ένα "in" μπαρ, το «Εφήμερο», όπου συγκεντρώνεται ο καλλιτεχνικός κόσμος, για να μπορέσει να τα βγάλει πέρα. Ωστόσο στα προσωπικά της έχει ευτυχήσει, καθώς ζει έναν φλογερό έρωτα με τον μικρότερo της, Λάμπη, σπουδαστή Δραματικής Σχολής και συνάδελφό της στο μπαρ. Η Εύα, κλεισμένη στο χρυσό κλουβί ενός κοινωνικά επιτυχημένου γάμου, ουσιαστικά όμως αποτυχημένου, με τον μεγαλοδικηγόρο Μηνά Χριστόπουλο ασχολείται με την ανατροφή των δυο παιδιών, που απέκτησε μαζί του, και της μητέρας της. Ο βαθύς πόθος της είναι να επιστρέψει στο θέατρο....