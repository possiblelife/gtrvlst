Η Μαντάμ Σουσού (Άννα Παναγιωτοπούλου) ήταν μία ονειροπαρμένη που ήθελε να ζει μέσα στα πλούτη και την χλιδή, προβαίνοντας σε ουκ ολίγες γραφικότητες. Ο σύζυγος της, Παναγιωτάκης, τον οποίο υποδυόταν ο Θανάσης Παπαγεωργίου (σ.σ.:ήταν και ο σκηνοθέτης της σειράς) ήταν το εντελώς αντίθετο, ένας τίμιος μεροκαματιάρης βιοπαλαιστής με διαφορετική θεώρηση της ζωής. Η Μαντάμ Σουσού κληρονομεί μια αμύθητη περιουσία και εγκαταλείπει τον σύζυγο της προκειμένου να εγκατασταθεί σε ένα «παλατάκι» στο Κολωνάκι. Η αντίστροφη μέτρηση έχει αρχίσει. Τα «πιράνχας» την αποπροσανατολίζουν, χάνει τα πλούτη της και επιστρέφει στη φτώχεια και τη ζεστή αγκαλιά του Παναγιωτάκη.