Ο Λούσιας, ένα παιδί με μειωμένες νοητικές ικανότητες, είναι ο κεντρικός ήρωας και ο αφηγητής του ομώνυμου μυθιστορήματος του Νίκου Χουλιαρά. Ο Λούσιας με την αγνή και προς τούτο καθαρή ματιά του μας ξεναγεί στο δικό του κόσμο. Επαναθέτει ερωτήματα, τα οποία εμείς θεωρούμε αυτονόητα και τα ξεπερνάμε, χωρίς να τους δίνουμε σχεδόν σημασία. Η ζωή στα Γιάννινα τα πρώτα χρόνια του εμφυλίου και στη μεταπολεμική εποχή, ιδωμένη από την ιδιότυπη ματιά ενός αγοριού.