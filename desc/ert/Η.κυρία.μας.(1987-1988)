Η Αντιγόνη είναι χήρα, καθηγήτρια φιλολογίας με δύο παιδιά. Στο σχολείο είναι αυστηρή, αλλά αγαπά τη δουλειά της και έχει κατανόηση για τα προβλήματα των μαθητών της. Στην οικογενειακή της όμως ζωή, φορτώνεται και τα προβλήματα των γονιών και των αδελφών της, με αποτέλεσμα να πνίγεται από το άγχος, αλλά και τη μοναξιά. Κι όταν κάποτε αποφασίζει να δεχτεί την πρόταση γάμου του γυμνασιάρχη του σχολείου και είναι έτοιμη να ξαναφτιάξει τη ζωή της, αντιμετωπίζει τις αντιρρήσεις όλων των υπολοίπων, που αντιδρούν βλέποντας πως με αυτό το γάμο, χάνουν το δικό τους βόλεμα. Τότε έρχεται η στιγμή για τη δική της επανάσταση.