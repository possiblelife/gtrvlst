1ος κύκλος: Τέσσερις επιτυχημένες επαγγελματικά, όμορφες γυναίκες κοντά στα τριάντα - η Μαρία, ραδιοφωνική παραγωγός, η Στεφανία, εθελόντρια σε ίδρυμα κακοποιημένων γυναικών, η Βάντα, ηθοποιός κι η Κάλια, ιδιοκτήτρια μπουτίκ και σχεδιάστρια μόδας - έχουν επικεντρώσει το υπαρξιακό τους στην ανεύρεση κάποιου νορμάλ άντρα, να ερωτευτούν. Η συνεχής ανάγκη τους να αναλύουν τις καταστάσεις, να βάζουν παραμέτρους και κριτήρια ανάλογα με τα δικά τους προσόντα και ανάλογα με το πώς πιστεύουν εκείνες πως θα έπρεπε να είναι οι σχέσεις και να προσπαθούν να λειτουργήσουν μέσα από συνταγές και κλισέ, τις αγχώνει και τις οδηγεί συχνά σε αδιέξοδα. Παρόλα αυτά, αντιμετωπίζουν τις καταστάσεις με χιούμορ και αυτοσαρκασμό και δεν διστάζουν να ζήσουν περιπέτειες, έστω και με προδιαγεγραμμένα άδοξο τέλος. Το πάθος διαδέχεται την απογοήτευση, ο ρομαντισμός τον κυνισμό, η παραίσθηση τον ενθουσιασμό, και το δράμα γίνεται χιούμορ ενώ οι τέσσερις ηρωίδες εξακολουθούν να ακροβατούν πότε με αυτοπεποίθηση και πότε με ανασφάλεια στην ελευθερία ή την δέσμευση, την ιδανική σχέση ή τον συμβιβασμό.
2ος κύκλος: Τέσσερα κορίτσια κοντά στα είκοσι πέντε αλωνίζουν την Αθήνα και προσπαθούν να ευτυχίσουν αλλάζοντας συνεχώς άντρες. Τον αγώνα τους συμμερίζεται κι ο περίγυρός τους που επίσης αποτελείται από μοναχικές ψυχές.