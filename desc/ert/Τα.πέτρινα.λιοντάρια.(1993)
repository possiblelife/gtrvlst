Ένα προσφυγικό έπος που ξεκινώντας από τα χρόνια της Μικρασιατικής καταστροφής, φτάνει μέχρι τα πρώτα μεταπολεμικά χρόνια. Η σειρά είναι βασισμένη στο ομώνυμο βιβλίο της συγγραφέως Ιουλίας Ιατρίδη. Η Πανώρια, μια προσφυγοπούλα, έρχεται στην Αθήνα έχοντας ως όνειρο να κατοικήσει κάποτε σε ένα σπίτι που να έχει στην είσοδο πέτρινα λιοντάρια, όπως το πατρικό της στη Σμύρνη. Η πορεία της πολυτάραχης ζωής της θα ξεκινήσει από έναν οίκο ανοχής, για να καταλήξει ύστερα από πολλές περιπέτειες και το γάμο της με ένα βουλευτή σε ένα αρχοντικό σπίτι της πλατείας Βικτωρίας.