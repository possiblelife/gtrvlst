Μια νύχτα καταιγίδας, ένας παράξενος άνθρωπος, κρατώντας στο χέρι ένα μικρό βαλιτσάκι, προφασίζεται ένα ατύχημα και ζητά άσυλο στην απομονωμένη βίλα του Βρεττού, που βρίσκεται σε ένα ιδιωτικό νησί. Αναστατώνει με την παρουσία του τον ιδιοκτήτη της βίλας, φλερτάρει με την δεύτερη γυναίκα του και την κόρη του και συγκρούεται με τον πιστό υπηρέτη του, Θωμά. Ισχυρίζεται πως είναι γιος του Βρεττού και η αποκάλυψη της ταυτότητας του συνδυάζεται με την διαλεύκανση μιας παλιάς ιστορίας προδοσίας από τον καιρό της κατοχής.