Η κυρά Αλτάνα, μια μάνα με εννιά κόρες, έζησε τα χρόνια της τουρκοκρατίας στην Ήπειρο, στην Πάργα. Δύσκολα χρόνια, φτώχεια, βαρύς ο ζυγός της σκλαβιάς. Ο άντρας της σκοτώθηκε στον πόλεμο, εκείνη μόνη με τα μικρά παιδιά της. Τα χρόνια πέρασαν, οι κόρες μεγάλωσαν και μια, μια φεύγουν, ακολουθώντας τη μοίρα τους. Εκείνη έμεινε μόνη, βλέπει τα βράδια σαν σε όραμα τις κόρες, τον αγώνα τους στη ζωή και την Πάργα που προσπαθεί να ελευθερωθεί.