Στιγμιότυπα και χαρακτήρες από τη καθημερινή ζωή μιας μικρής πόλης. Στα χρόνια της δικτατορίας του Μεταξά, ένας θίασος περιπλανώμενων και αποτυχημένων ηθοποιών, καταφθάνει σε μια μικρή επαρχιακή πόλη της Πελοποννήσου για να παίξει Άμλετ. Η Οφήλια της παράστασης μια νέα και προκλητικά όμορφη ηθοποιός, η Ρένα, αναστατώνει με τη παρουσία της, τους κατοίκους. Κάποιοι θέλουν να την κατακτήσουν ερωτικά, κάποιοι άλλοι ονειρεύονται να την παντρευτούν, σε κάποιους άλλους θυμίζει τα φαντάσματα της νιότης τους, ενώ όλες οι γυναίκες της μικρής πόλης την αντιμετωπίζουν σαν ανεπιθύμητη και τη μισούν. Η παρουσία της, θα ενεργοποιήσει τους πόθους, τα όνειρα και τις καταπιεσμένες φιλοδοξίες όλων και η ζωή για όσο χρονικό διάστημα διαρκέσουν οι παραστάσεις, θα στριφογυρίζει γύρω από τους θεατρίνους. Όταν μια μέρα αναχωρήσουν θα αφήσουν πίσω τους ένα κλίμα πικρίας και απογοήτευσης, καθώς η καθημερινή ζωή θα επανέλθει και πάλι στη συνηθισμένη πλήξη και μονοτονία...