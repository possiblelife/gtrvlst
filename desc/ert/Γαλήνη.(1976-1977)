Τηλεοπτική μεταφορά του μυθιστορήματος του Ηλία Βενέζη. Πρόκειται για το χρονικό της εγκατάστασης των προσφύγων από τη Μικρά Ασία στην περιοχή της Αναβύσσου το 1924. Το πρώτο επεισόδιο ξεκινά στους λόφους που περιβάλλουν την Ανάβυσσο. Δύο άνδρες (Γιώργος Κοζής και Ηλίας Κατέβας) σκάβουν ψάχνοντας στην έρημη γη για αρχαία. Ταλαιπωρημένοι πρόσφυγες από την Παλαιά Φώκαια της Μικράς Ασίας φτάνουν πεζοί, σε κομβόι στην περιοχή, κουβαλώντας μαζί τα υπάρχοντά τους, αναζητώντας ένα σημείο για να εγκατασταθούν στην παραλία της Αναβύσσου. Οι δύο ντόπιοι άνδρες αντιμετωπίζουν τους πρόσφυγες που έρχονται για να εγκατασταθούν στον τόπο με καχυποψία και φόβο, φοβούμενοι για την τύχη της μελλοντική τους παράνομης δραστηριότητας στην περιοχή, και για αυτό τρέχουν να ενημερώσουν το αφεντικό τους, γαιοκτήμονα αρχαιοκάπηλο της περιοχής Πράσινο (Γιώργο Διαλεγμένο), για την άφιξη των προσφύγων. Ο Πράσινος επισκέπτεται στη συνέχεια τον Διοικητή της περιοχής (Αλέκο Ζαρταλούδη) για να ενημερωθεί. Οι ταλαιπωρημένοι πρόσφυγες εγκαθίστανται και ξεκινούν να φτιάχνουν τον καταυλισμό τους. Παρακολουθούμε από κοντά δύο οικογένειες, του γιατρού Δημήτρη Βενή (Πέτρου Ζαρκάδη) και του αγρότη Φώτη Γλάρου (Γιώργου Φούντα).