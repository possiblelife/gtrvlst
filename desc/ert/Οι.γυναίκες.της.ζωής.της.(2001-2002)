Η 38χρονη Άννα, αφοσιωμένη σύζυγος, μητέρα και εργαζόμενη, ζει μια τυπική και ήσυχη ζωή. Οι ισορροπίες θα ανατραπούν όταν θα πέσει στα χέρια της μια φωτογραφία του άντρα της στο Λονδίνο, αγκαλιά με μια όμορφη κοπέλα. Η Άννα αλλάζει ριζικά και στρέφεται εναντίον όλων, χωρίς να καταλαβαίνει ότι αποδέκτης της άσχημης αντίδρασής της είναι κατά κύριο λόγο, η ίδια. Γι' αυτό που της συνέβη μιλούν η αντίζηλος, η κόρη, η μάνα, η παιδική φίλη, η εργοδότρια, η συγκάτοικος αλλά όχι η ίδια...