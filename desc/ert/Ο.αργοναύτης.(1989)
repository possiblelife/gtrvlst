Σ' ένα ψαροχώρι ζει ο Αντρέας με την οικογένειά του. Ο Αντρέας είναι ένα 10χρονο παιδί με μεγάλη αγάπη για την θάλασσα και την ελληνική μυθολογία. Αντί να παίζει με τους συμμαθητές του προτιμάει να περνάει την ώρα του στο καφενείο του πατέρα του την «Καλή καρδιά». Εκεί μαζεύονται οι ναυτικοί του χωριού και διηγούνται θαλασσινές ιστορίες. Το καφενείο φαίνεται στα μάτια του Αντρέα σαν καράβι που αρμενίζει και οι διηγήσεις των ναυτικών τον κάνουν να θέλει κι αυτός να γίνει θαλασσινός. Όμως, η μητέρα του, από φόβο μήπως έχει την τύχη του πατέρα της, που πνίγηκε, του απαγορεύει να έχει οποιαδήποτε επαφή με τη θάλασσα. Έτσι, δεν του μένει παρά να ονειρεύεται ότι ταξιδεύει σαν άλλος Ιάσονας με την Αργώ του, ψάχνοντας για την φανταστική Κολχίδα.