Ο αρχιτέκτονας Παύλος Αποστόλου, σε μια εκδρομή του στους Δελφούς, γνωρίζει και εντυπωσιάζεται από τη Βίργκω Δροσινού, μία γοητευτική γυναίκα από τον Πόρο που βρίσκεται εκεί με τις ξαδέρφες της. Επιστρέφοντας στο σπίτι του στην Αθήνα, μην μπορώντας να την ξεχάσει, κανονίζει να την επισκεφτεί στο νησί της. Ένας μεγάλος έρωτας έχει γεννηθεί, όμως η εξέλιξή του κάθε άλλο παρά ομαλή είναι. Διαφωνίες, ζήλιες, καυγάδες και ποικίλες αντιδράσεις από τον κοινωνικό τους περίγυρο. Ο Παύλος όμως, φοβούμενος ότι μία συμβίωση με την Βίργκω θα αλλοιώσει τα αισθήματά τους, αποφασίζει να φύγει μακριά. Προτιμά να κρατήσει το πάθος ζωντανό μέσα του έστω και από απόσταση, παρά να φθαρεί ο έρωτάς τους από την καθημερινότητα. Κάποια χρόνια αργότερα, ένας δικηγόρος φίλος του Παύλου, θα ανακαλύψει το ημερολόγιό του ανάμεσά σε κάποια έγγραφα που του είχε φέρει ένας γέρος ναυτικός.