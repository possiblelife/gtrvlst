Η κύρια φανταστική τοποθεσία στην οποία λαμβάνουν μέρος τα γεγονότα της σειράς είναι το ιδιωτικό σχολείο «Elite Way School». Η εκπαίδευση που παρέχει χαρακτηρίζεται ως πολύ καλή και οι περισσότεροι μαθητές ανήκουν σε ευκατάστατες οικογένειες ή σχετίζονται με σημαντικούς επιχειρηματίες και πολιτικούς. Το κράτος επιτρέπει τα υψηλά δίδακτρα του σχολείου με τον όρο να υπάρχουν μαθητές που δεν έχουν μεγάλη οικονομική άνεση μέσω υποτροφίας. Οι μαθητές αυτοί είναι και τα «μαύρα πρόβατα» του σχολείου και η προσαρμογή τους είναι δύσκολη. Άμεσα σχετιζόμενη με αυτούς είναι μια κρυφή ομάδα, που έχει αναλάβει να διατηρήσει την «καθαρότητα» των πλούσιων μαθητών, δημιουργώντας προβλήματα στους υπολοίπους. Η ιστορία ξεκινά με τους μαθητές της τρίτης τάξης να συναντούν τους νέους συμμαθητές τους. Η ομάδα αυτή φεύγει για διακοπές, προσφορά του σχολείου. Τέσσερις προσωπικότητες με ηγετικές ικανότητες Μαρίσα, Μία, Μανουέλ, Πάμπλο συγκρούονται, παρασύροντας και τους υπολοίπους, και διαμορφώνοντας μίση, φιλίες και προδοσίες. Η εμφάνιση ενός παλιού μαθητή του σχολείου ως καθηγητή θα παίξει καθοριστικό ρόλο στην εξέλιξη των παιδιών αυτών, που είναι έτοιμα για την πρώτη τους επανάσταση. Κατά τη διάρκεια του δεύτερου κύκλου η Μία, η Μαρίσα, ο Μανουέλ και ο Πάμπλο αποτελούν επίσημα πλέον συγκρότημα και είναι αποφασισμένοι να κατακτήσουν την κορυφή. Συναντάνε πολλές δυσκολίες αλλά στο τέλος καταφέρνουν να ξεπεράσουν όλα τα εμπόδια, να νικήσει η αγάπη τους και να αποφοιτήσουν από το Elite Way.Οι σχέσεις των τεσσάρων παιδιών περνούν κρίση, όπως και η σχέση της Μία και του Μανουέλ. Μετά περνάει άσχημη φάση ο Πάμπλο και η Μαρίσα, έπειτα συναντιούνται για να κάνουν περιοδεία σε ολόκληρο τον κόσμο.