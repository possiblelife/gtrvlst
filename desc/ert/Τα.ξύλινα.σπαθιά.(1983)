Κατά τη διάρκεια των σχολικών διακοπών, τα παιδιά ενός χωριού, χωρισμένα σε δυο ομάδες, η μια με επικεφαλής τον «στρατάρχη» και η άλλη με τον «αρχηγό» συγκρούονται καθημερινά με όπλα, σφεντόνες, νεροπίστολα, αλευροσακούλες και κουκουνάρες. Τις συγκρούσεις "ενθαρρύνει" ο έμπορος (μπακάλης) του χωριού που προμηθεύει τα όπλα, ενώ προσπαθεί να τις αποτρέψει ο φαρμακοποιός. Μάλιστα στη κορυφαία μάχη που γίνεται προς το τέλος του καλοκαιριού, τραυματίζεται κι ο μουγκός του χωριού, εκπρόσωπος του άοπλου πληθυσμού….Αντιπολεμική σάτιρα με συμβολικούς πρωταγωνιστές το φαρμακοποιό ενός χωριού που εκπροσωπεί το φύλακα της ειρήνης και τον έμπορα πολεμικών παιχνιδιών που εκπροσωπεί τη φιλοπόλεμη μερίδα, η οποία θυμίζει με τη φρεσκάδα και το κέφι της, τον «Πόλεμο των κουμπιών», μια παλιότερη γαλλική ταινία.