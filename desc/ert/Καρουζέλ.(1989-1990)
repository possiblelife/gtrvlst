Βασικό ρόλο στην σειρά παίζει η δεσποινίς Χιμένα που είναι μία καλή και ευγενική γυναίκα που αποφασίζει να διδάξει στο δημοτικό σχολείο ονόματι "Primaria Mundial" όπου φοιτούν παιδιά που θεωρούν το σχολείο μεγάλη αγγαρεία. Όταν όμως η δεσποινίς Χιμένα αρχίζει να διδάσκει τα παιδιά αρχίζουν να την συμπαθούν τόσο μέχρι που την αισθάνονται σαν δεύτερη μητέρα τους όπως και το σχολείο γίνεται για αυτά το δεύτερο σπίτι τους. Από εκεί και πέρα η δεσποινίς Χιμένα παίρνει μέρος στις περιπέτειες των παιδιών και τους μαθαίνει το νόημα της ζωής. Σε κάποια επεισόδια η δεσποινίς Χιμένα παθαίνει ένα ατύχημα που την εμποδίζει από το να πάει στο σχολείο και έτσι για αρκετό καιρό τα παιδιά μένουν χωρίς δασκάλα. Έρχεται όμως η στιγμή που φέρνουν στα παιδιά καινούργια δασκάλα με το όνομα Σουζάνα όμως τα παιδιά δεν την θέλουν γιατί αγαπούν την δεσποινίδα Χιμένα. Μετά από καιρό όμως την συμπαθούν και αισθάνονται μεγάλη την απώλεια της όταν φεύγει.