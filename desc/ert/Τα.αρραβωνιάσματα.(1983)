Στη Σαλαμίνα στα 1924 γίνονται τ' αρραβωνιάσματα της Μαριορής, της θυγατέρας του Λεμπέση και της Λεμονιάς, και ενός νέου του χωριού, του Λευτέρη. Οι δυναμίτες που εκρήγνυνται παύουν την εύθυμη ατμόσφαιρα της γιορτής και θυμίζουν ότι οι δυναμίτες που χρησιμοποιούν οι ψαράδες του χωριού τραυματίζουν θανάσιμα. Ο αστυνόμος καλεί τους κατοίκους του χωριού να καταγγέλλουν στις αρχές εκείνον που χρησιμοποιεί δυναμίτες. Ο Ρούπης, ο πλούσιος γαιοκτήμονας του χωριού, ζητάει από τον Καπετάν Βαγγέλη Λεμπέση να του πουλήσει ένα χωράφι, αφού προηγουμένως είχε ζητήσει από το δικηγόρο Κλακάνη να επιληφθεί του θέματος, αλλά ο Λεμπέσης αρνείται πεισματικά. Εν τω μεταξύ αναπτύσσεται ένα ειδύλλιο μεταξύ της θυγατέρας του Ρούπη, Λενιώς, και του αποφασισμένου να ζήσει στο νησί δικηγόρου. Ο Μηνάς κλέβει από τη βάρκα του Δημητρού τους κρυμμένους δυναμίτες, ο Λεμπέσης το ανακαλύπτει, τους κρύβουν, οι αστυνομικοί που κάνουν έρευνα και στο σπίτι του Λεμπέση δεν τους βρίσκουν... Μόνιμο μοτίβο, ο βιολιστής γέρος ναυτικός.