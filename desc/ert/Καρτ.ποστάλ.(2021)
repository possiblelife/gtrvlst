12 συναρπαστικές, αυτοτελείς ιστορίες. Ένα ταξίδι στο Λονδίνο και την Κρήτη μέσα από τις σελίδες της Βικτόρια Χίσλοπ. Αναλυτική: Βασισμένη στα βιβλία της διάσημης συγγραφέως Βικτόρια Χίσλοπ, η σειρά μας ταξιδεύει στην Κρήτη και στο Λονδίνο, μέσα από 12 συναρπαστικές, αυτοτελείς ιστορίες, με πρωταγωνιστή τον Ανδρέα Κωνσταντίνου. Ο Τζόζεφ, ένας ελληνικής καταγωγής εσωστρεφής Άγγλος αρχαιολόγος, σχεδιάζοντας μια πρόταση γάμου στη σύντροφό του, έχει προγραμματίσει ένα ταξίδι στην ιδιαίτερη πατρίδα του, την Κρήτη. Όταν εκείνη δεν εμφανίζεται στο αεροδρόμιο, ξεκινά μια μοναχική περιπλάνηση στο νησί. Αρχίζει να στέλνει καρτ ποστάλ στο σπίτι της πρώην, πια, συντρόφου του στο Λονδίνο, με ιστορίες που ακούει ή βιώνει. Δεν γνωρίζει, όμως, ότι τις κάρτες παραλαμβάνει η νέα ένοικος του σπιτιού, η Έλι, η οποία αναπτύσσει συναισθήματα για τον μυστηριώδη άντρα.