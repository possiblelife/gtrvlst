Ιστορίες καθημερινής τρέλλας με πρωταγωνιστή τον Θανάση Βέγγο σε 13 επεισόδια των 30 λεπτών.Ο ηθοποιός Θανάσης Βέγγος γράφει, σκηνοθετεί και πρωταγωνιστεί στη σειρά «Βεγγαλικά» στόχος της οποίας είναι να σατιρίσει την καθημερινότητα σε μια μεγαλούπολη, την Αθήνα. Σε κάθε επεισόδιο ο πρωταγωνιστής Θανάσης Θανασούλας αντιμετωπίζει πληθώρα δυσκολιών οι οποίες παρουσιάζονται με έναν άκρως χιουμοριστικό τρόπο. Ζει σε μια πολυκατοικία, σε ένα υπόγειο-διαμέρισμα και εργάζεται ως διαφημιστής. Κοντά του ζουν η αδερφή του με τα παιδιά της αλλά και η κοπέλα του. Ο Θανάσης Βέγγος είναι για άλλη μια φορά ο λαϊκός άνθρωπος, το αιώνιο θύμα με την απεριόριστη αισιοδοξία. Tα γυρίσματα της σειράς ξεκίνησαν το 1984, η σειρά παραδόθηκε και εντάχθηκε στο πρόγραμμα της ΕΡΤ (πλέον ΕΤ1) 4 χρόνια αργότερα (το 1988). Η σειρά κυκλοφόρησε σε 6 DVD από το Περιοδικό "Ραδιοτηλεόραση" τον Οκτώβριο του 2007