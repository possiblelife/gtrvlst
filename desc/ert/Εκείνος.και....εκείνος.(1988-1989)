Η σειρά "Εκείνος κι εκείνος" του 1989 αποτελεί remake της ομώνυμης θρυλικής σειράς "Εκείνος κι εκείνος (1972)" στην οποία Ο Λουκάς (Βασίλης Διαμαντόπουλος) και ο Σόλων (Γιώργος Μιχαλακόπουλος) είναι δύο απλοί άνθρωποι, που σατιρίζουν τα κακώς κείμενα της κοινωνίας και προσπαθούν με σχόλια, απόψεις, συζητήσεις να κατανοήσουν τον παραλογισμό και τον προβληματισμό της σημερινής κοινωνίας. Είναι σαν δύο κλασικοί "Ρωμιοί", που προσπαθούν να καταλάβουν την κοινωνία των τελευταίων χρόνων της Χούντας. Καθότι η σειρά του 1972 δεν διασωζόταν πλέον στο Αρχείο της ΕΡΤ, κάποια από τα σενάρια του Κώστα Μουρσελά ξαναγυρίστηκαν 17 χρόνια αργότερα με νέο σκηνοθέτη (Κώστας Κουτσομύτης), αλλά με το αρχικό πρωταγωνιστικό δίδυμο (Βασίλης Διαμαντόπουλος και Γιώργος Μιχαλακόπουλος). Αν και αξιόλογο το remake, εντούτοις δεν ήταν τόσο επίκαιρο όσο ήταν τον καιρό της πρώτης προβολής του.