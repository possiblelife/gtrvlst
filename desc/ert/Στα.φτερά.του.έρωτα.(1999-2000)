Ο πολιτικός Αντώνης Παπασταύρου παντρεύει τον γιο του Δημήτρη Παπασταύρου με την Εριέττα, μοναχοκόρη του παιδικού του φίλου Στέφανου Σέκερη. Η γυναίκα του Σέκερη διατηρεί παράνομο ερωτικό δεσμό με έναν άντρα πολύ νεότερό της, τον Ανδρέα. Την ημέρα του γάμου, μπροστά στα μάτια όλων στα σκαλιά της εκκλησίας, ο Παπασταύρου δολοφονείται και ως δράστης συλλαμβάνεται ο νεαρός Ανδρέας. Ένα κουβάρι περίεργων σχέσεων και οικονομικών σκανδάλων θα αρχίσει να ξετυλίγεται με αφορμή αυτή τη σύλληψη του φερόμενου ως δολοφόνου και την προσπάθεια εξιχνίασης του φόνου.