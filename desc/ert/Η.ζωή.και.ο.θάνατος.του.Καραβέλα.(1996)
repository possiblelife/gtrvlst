Η σειρά εποχής βασίζεται σε ένα από τα τελευταία έργα του συγγραφέα, ανατόμου της ανθρώπινης απληστίας, που βλέπει πάντα με συμπάθεια του φτωχούς και κατατρεγμένους. Πρόκειται για τον καταστροφικό έρωτα ενός 60άρη χήρου με μια νεαρή κοπέλα, στην Κέρκυρα του 1910. Ο Θωμάς Καραβέλας ζει με την άρρωστη γυναίκα του, μόνος χωρίς παιδιά, σε ένα χωριό της Κέρκυρας. Ο νέος αιώνας έχει μπει και οι άρχοντες ξεπέφτουν σιγά-σιγά και τη θέση τους παίρνουν οι μεγάλοι κτηματίες χωρικοί. Ένας κυνηγημένος άνθρωπος, ο Σπυρέτος του χτυπά τη νύχτα την πόρτα. Του ζητάει να τον βοηθήσει γιατί οι Στατήρηδες, μία άπληστη και σκληρή φαμίλια του χωριού, του πήραν το κτήμα του και δεν μπορεί πλέον να ζήσει τα παιδιά του. Απελπισμένος από την απονιά τους βάζει φωτιά στην αποθήκη των σιτηρών τους και καίγεται μαζί της...