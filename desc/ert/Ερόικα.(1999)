Η Eroica είναι μια ανάμνηση ή καλύτερα η ανάμνηση της παιδικής ηλικίας, το πέρασμα από την παιδικότητα στην εφηβεία, το τέλος μιας ηρωικής εποχής. Η Eroica μιλάει για μια παρέα παιδιών σε μια ακαθόριστη πόλη στις αρχές του αιώνα και για τις περιπέτειες τους. Πενήντα μέρες είναι το διάστημα στο οποίο ξετυλίγονται τα γεγονότα. Πενήντα μέρες που έχουν την έκταση μιας ολόκληρης ζωής, για αυτό συναντά ταυτόχρονα τη χαρά και τη λύπη, τη γιορτή και το πένθος, τον έρωτα και τον θάνατο, την αρχή και το τέλος.