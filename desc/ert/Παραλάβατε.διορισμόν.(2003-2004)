Κινηματογραφημένη σειρά εποχής, βασισμένη στο ομώνυμο μυθιστόρημα του Σπύρου Γκρίντζου. Η σειρά είναι γυρισμένη στην ορεινή Πελοπόννησο, στα ορεινά χωριά Ακράτας και Καλαβρύτων, τη Βυτίνα, την Καρύταινα κ.ά. Η υπόθεση εκτυλίσσεται στη δεκαετία του 1950. Ο κεντρικός ήρωας, φθάνει στο πατρικό του. Χαίρεται την ξενοιασιά του και τον έρωτα της Μαρίας, αδελφής του φίλου του Σωτήρη. Οι τρεις τους έχουν μεγαλώσει μαζί και αποτελούν μια ευφάνταστη παρέα. Αυτά τα αθώα μέχρι τη στιγμή που ο ήρωας καλείται από τον δαιμόνιο επιθεωρητή δημοτικής εκπαίδευσης να "Παραλάβει διορισμόν"για ένα κακοτράχαλο χωριό στις κορυφές του Χελμού. Φθάνοντας ο δάσκαλος στον Κόρο, η υποδοχή και η διαμονή του στο χάνι του χωριού, στάθηκε η πρώτη απογοήτευσή του. Κι ούτε ίχνος από την περιβόητη προσωπικότητα και το έργο του προκατόχου του Μυρταίου, που διατυμπάνιζε ο επιθεωρητής Χαραλαμπόπουλος. Η εχθρότητα του χωριού απέναντί του απειλεί ακόμα και την ίδια του τη ζωή.