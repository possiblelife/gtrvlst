Η σειρά βασίζεται στο ομότιτλο μυθιστόρημα της Βικτόριας Χίσλοπ και είναι η συνέχεια της σειράς «Το νησί». Η δραματική σειρά μας πάει πίσω στη δεκαετία του ’50 όπου η Σπιναλόγκα κλείνει και ακολουθεί ένα γλέντι στο χωριό. Οι υγιείς συναντούν τους πρόσφατα θεραπευμένους και όλοι μαζί γιορτάζουν την απελευθέρωση από τον φόβο και την αρρώστια. Όμως όλα παγώνουν με τη δολοφονία μιας γυναίκας από τον σύζυγό της, όταν εκείνος μαθαίνει ότι είχε εραστή της τον καλύτερό του φίλο.