Η Μάντια πασίγνωστη λαϊκή τραγουδίστρια, πηγαίνει στις Σπέτσες για τα γυρίσματα του νέου της video clip. Συνοδεύεται από τον επιχειρηματία σύντροφό της Στάθη Καραμπά που τελευταία την ζηλεύει, την καταπιέζει και της κάνει τη ζωή δύσκολη... Σε μια νυχτερινή της βόλτα στο νησί, γνωρίζει τον Αλέξη αργυροχρυσοχόο στο επάγγελμα και γοητεύεται από τον ίδιο και τα κοσμήματά του... Αυτός όμως δεν ακούει καθόλου την νέα «σκυλάδικη» μουσική σκηνή και μοιραία δεν την αναγνωρίζει, πράγμα που εκνευρίζει την Μάντια και αποφασίζει να γνωρίσει καλύτερα τον μοναδικό Έλληνα που δεν την ξέρει. Στην προσπάθειά της αυτή ερωτεύεται σφόδρα τον τελείως διαφορετικό Αλέξη, που της δείχνει μια πιο ανθρώπινη ζωή στο νησί και την κάνει να αλλάξει στάση απέναντι στα πράγματα...