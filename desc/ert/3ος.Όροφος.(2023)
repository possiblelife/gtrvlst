Στον τρίτο όροφο μιας πολυκατοικίας, μέσα από τις ξεκαρδιστικές συζητήσεις που κάνουν στο σπίτι τους, ο 70χρονος Γιάννης, διαχειριστής της πολυκατοικίας, και η 67χρονη Υβόννη μάς δείχνουν πώς κυλάει η καθημερινότητά τους, η οποία περιλαμβάνει στιγμές γέλιου, αλλά και ομηρικούς καβγάδες, σκηνές ζήλιας με πείσματα και χωρισμούς, λες και είναι έφηβοι…


Έχουν αποκτήσει δύο παιδιά, τον Ανδρέα (Χάρης Χιώτης) και τη Μαρία (Ειρήνη Αγγελοπούλου), που το καθένα έχει πάρει τον δρόμο του, και εκείνοι είναι πάντα εκεί να τα στηρίζουν, όπως στηρίζουν ο ένας τον άλλον, παρά τις τυπικές γκρίνιες όλων των ζευγαριών.