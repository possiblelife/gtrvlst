Στην καρδιά της γερμανικής κατοχής, στα δύσκολα και ταραγμένα χρόνια που σφράγισαν ανεξίτηλα τη ζωή μιας ολόκληρης γενιάς, η ζωή ενός ζευγαριού αστών, του Δημήτρη και της Ντόρας Καλλιγέρη, αλλάζει ριζικά. Για την κυρία Ντόρα, η μία αποκάλυψη διαδέχεται την άλλη. Πρόσωπα που την εντυπωσιάζουν έρχονται στο σπίτι. Καταστάσεις εναλλάσσονται. Από τη μία την τρομάζουν και από την άλλη τη γεμίζουν με ενθουσιασμό και ελπίδα. Κάποια στιγμή έρχεται και το δράμα, που θα σφραγίσει την ύπαρξή της. Πρόκειται για μεταφορά στη μικρή οθόνη του ομότιτλου διηγήματος της Γαλάτειας Καζαντζάκη.