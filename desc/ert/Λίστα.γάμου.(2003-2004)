Τι κοινό μπορεί να έχουν πέντε «κολλητοί» μεσήλικες άντρες με μία όμορφη, γλυκιά και λίγο αφελή νέα κοπέλα; Εκείνοι αποτελούν την τυπική ανδροπαρέα, που συναντιέται καθημερινά σ’ ένα σπίτι. Παίζουν χαρτιά, κουβεντιάζουν, κάνουν πλάκες, γελάνε, αυτοσαρκάζονται και εξομολογούνται ο ένας στον άλλον τους φόβους και τις επιθυμίες τους. Είναι ευαίσθητοι, τρυφεροί, μερικές φορές κυνικοί, αλλά πάνω από όλα έχουν χιούμορ. Πέντε άντρες μεσήλικες, πολύ δεμένοι μεταξύ τους, εντελώς διαφορετικοί χαρακτήρες, με διαφορετικές επαγγελματικές επιλογές, που όμως ταιριάζουν αξιοθαύμαστα και αποτελούν την ιδανική παρέα. Κάποια στιγμή, οι πέντε υπέροχοι φίλοι, κρίνουν πως το σπίτι του Γιάννη, στο οποίο συναντιούνται, χρειάζεται ανανέωση. Κι αποφασίζουν να την κάνουν... ανέξοδα! Ένας εικονικός γάμος του όμορφου εργένη οικοδεσπότη είναι η λύση! Και τότε μπαίνει στη ζωή τους... εκείνη! Η γλυκιά Νένα (Τζένη Μπότση). Όμορφη, υπομονετική, πρόθυμη, δέχεται να μπει στο παιχνίδι. Ερωτεύεται όμως τον Γιάννη κι έτσι τα πράγματα μπλέκουν τόσο για εκείνη, όσο και για την αχώριστη ανδροπαρέα.