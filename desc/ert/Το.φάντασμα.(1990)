Πρόκειται για αληθινή ιστορία που διαδραματίστηκε στην Βενετοκρατούμενη Ζάκυνθο. Ένας ξένος περιηγητής στα ελληνικά νησιά, ο Scrofani, περνώντας από τη Ζάκυνθο το 1795 καταγράφει μια ιστορία με βρικόλακα - πρόκειται για την ιστορία της Ελένης Ματαράγκα που ενώ αγαπούσε κάποιο συγχωριανό της, οι γονείς της την πάντρεψαν με κάποιο άλλο. Ο αγαπημένος της πέθανε μερικές μέρες μετά το γάμο της και από τότε εκείνη τον έβλεπε σαν φάντασμα στην άκρη του νυφικού της κρεβατιού. Για να απαλλαγεί από αυτόν, πήγε στο νεκροταφείο, τον ξέθαψε και τον κάρφωσε με τέσσερα καρφιά. Ο Ξενόπουλος έχοντας ακούσει αυτό το περιστατικό, έγραψε το έργο. 