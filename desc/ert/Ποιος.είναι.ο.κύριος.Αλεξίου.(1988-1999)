Ένας μικροαστός, προκειμένου να γίνει διάσημος και να δημιουργήσει θόρυβο για το όνομά του, νοικιάζει το Ολυμπιακό Στάδιο για να γιορτάσει τα γενέθλιά του και χωρίς να εξομολογηθεί σε κανέναν τα σχέδιά του, γεμίζει τη πόλη με αφίσες που παρουσιάζουν τη φωτογραφία του με το ερώτημα: «Ποιος είναι ο κύριος Αλεξίου και τι θέλει στο Ολυμπιακό Στάδιο στις 16 του μηνός;». Ακολουθεί γενική αναστάτωση, αφού κανένας δεν γνωρίζει τους λόγους και τις αιτίες αυτής της δημοσιότητας, με αποτέλεσμα να τεθούν σε συναγερμό η αστυνομία όσο και η Αντιτρομοκρατική Υπηρεσία. Τελικά το σχέδιό του ολοκληρώνεται. Το στάδιο γεμίζει με περίεργους που συγκεντρώνονται για να μάθουν τι συμβαίνει και ο Αλεξίου τους ευχαριστεί για τη συμμετοχή τους στα γενέθλιά του... Σειρά, που ο δημιουργός της Βασίλης Νεμέας, τη χαρακτηρίζει ως «κύκνειο άσμα του μικροαστού», ο οποίος αναζητεί απεγνωσμένα τα «πέντε λεπτά διασημότητας» που του αναλογούν, σύμφωνα με τη γνωστή ρήση του σημειολόγου Γκι Ντεμπόρ. 