Πορτρέτο της ζωής ενός συμβατικού μικροαστικού ζευγαριού, ξεκινώντας από τις αρχές της δεκαετίας του '60 και φτάνοντας μέχρι τις μέρες μας. Ο Μιχάλης εγκαταλείπει το χωριό του και εγκαθίσταται σε μια επαρχιακή πόλη αναζητώντας καλύτερες συνθήκες ζωής και αποφασισμένος να κάνει οικογένεια. Η Λένα, ερωτευμένη με ένα άλλο άντρα, αναγκάζεται ύστερα από τις πιέσεις της οικογένειάς της να παντρευτεί το Μιχάλη και να συνδέσει την τύχη της μαζί του. Το ζευγάρι προσπαθεί να επιβιώσει στην πόλη με τη μαναβική, κάνει τρία παιδιά, αλλά ποτέ δεν αποκτά αρμονική συζυγική ζωή, αφού τα φαντάσματα των παλιών ονείρων στοιχειώνουν την καθημερινότητά του.