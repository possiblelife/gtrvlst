Ο Αντώνης Ζάγκουρας (Αντώνης Καφετζόπουλος) είναι ένας νεαρός ρεμπέτης, που έρχεται από τη Σύρο στην Αθήνα αναζητώντας την τύχη του. Γίνεται μέλος μιας ρεμπέτικης κομπανίας κι ακολουθεί συναρπαστική διαδρομή γεμάτη έρωτες, επιτυχίες, αλλά και πολλές απογοητεύσεις, μέχρι που κερδίζει την κοινωνική και καλλιτεχνική καταξίωσή του. Στη σειρά ακούγονται δημοφιλή τραγούδια των Βαμβακάρη, Τσιτσάνη, Παπαϊωάννου, Χατζηχρήστου και άλλων, αποτυπώνοντας την ατμόσφαιρα της περιόδου 1930 - 1960. Το σάουντρακ της σειράς έγινε πλατινένιο ξεπερνώντας τις 100.000 πωλήσεις.