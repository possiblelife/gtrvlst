Αρχές του 20ου αιώνα. Ο Θανάσης Δημητρίου προσλαμβάνεται ως επιστάτης στο απέραντο τσιφλίκι του Γρηγόρη Ζαρντή. Εκεί οι νόμοι είναι σκληροί για τους κολίγους, που τιμωρούνται με κρέμασμα ακόμα και για μικρο-παραπτώματα, ενώ απόλυτος άρχοντας όλων, με δικαίωμα ζωής και θανάτου, είναι ο σκληρός τσιφλικάς. Κοινωνικό σίριαλ εποχής που παρουσιάζει τη σταδιακή παρακμή και κατάρρευση μιας οικογένειας μεγαλοτσιφλικάδων, μέσα από την αφήγηση της ιστορίας τριών γενεών της. Η πρώτη αντιπροσωπεύεται από το σκληρό μεγαλοτσιφλικά και απόλυτο θεματοφύλακα της ηθικής των κολίγων του, Γρηγόρη Ζαρντή. Η δεύτερη από τα μαλθακά παιδιά του, τον Ασημάκη και την Κορνηλία, που μεγάλωσαν και σπούδασαν στη Γαλλία και τα οπαία αδυνατούν να παρακολουθήσουν τις κοινωνικές μεταβολές και εξελίξεις, με αποτέλεσμα πολύ γρήγορα να χάσουν κάθε έλεγχο επί της περιουσίας που κληρονόμησαν. Η τρίτη τέλος, από τα διεφθαρμένα εγγόνια του, που κατασπαταλούν τα πάντα και με τα οποία επέρχεται η τελική πτώση...