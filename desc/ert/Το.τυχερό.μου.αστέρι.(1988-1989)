Ο Γιάγκος είναι ένας έμπορος μετάλλων που παρασύρεται από την ερωμένη του σε μια οικονομική παγίδα με αποτέλεσμα να χρεοκοπήσει και να καταλήξει στη φυλακή. Μετά την αποφυλάκισή του προσπαθεί μάταια να ορθοποδήσει. Η σπιτονοικοκυρά του τον απειλεί με έξωση και η οικονομική του εξαθλίωση τον φέρνει στα πρόθυρα της αυτοκτονίας. Κι ενώ βρίσκεται σ' αυτή την τραγική φάση, γνωρίζεται με τον μεγαλοβιομήχανο Φίλωνα Φιάδη, ο οποίος δέχεται να τον χρηματοδοτήσει, με σκοπό να τον χρησιμοποιήσει στον πόλεμο της βιομηχανικής κατασκοπείας. Όπλο του Γιάγκου στο νέο του ξεκίνημα είναι η ακαταμάχητη γοητεία του, θύμα της οποίας πέφτει και η όμορφη γυναίκα του Φιάδη, η Μπιάνκα.