Η Κατερίνα μεγάλωσε με την ιδέα ότι θα πεθάνει νέα από μια σπάνια αρρώστια, ακριβώς όπως η μητέρα της. Αυτή η ιδέα την έκανε υποχόνδρια, φοβική με τη ζωή και εμμονική με τον θάνατο. Τώρα, στα 33 της, μαθαίνει από τον Αλέξανδρο, διακεκριμένο νευρολόγο, ότι έχει μόνο έξι μήνες ζωής και ο φόβος της επιβεβαιώνεται. Όμως, αντί να καταρρεύσει, απελευθερώνεται. Η Κατερίνα, που μια ζωή φοβόταν τον θάνατο, τώρα ξεπερνάει μεμιάς τις αναστολές και τους αυτοπεριορισμούς της και αρχίζει, επιτέλους, να απολαμβάνει τη ζωή. Μια τρελή πορεία ξεκινάει με σπασμένα τα φρένα και προορισμό τη χαρά της ζωής και τον απόλυτο έρωτα. Θα τα καταφέρει;