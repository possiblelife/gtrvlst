Ο Αλέκος Καίσαρης, παντρεμένος για πολλά χρόνια με την Ευδοξία, με την οποία έχει αποκτήσει και τρία παιδιά – την Ελπίδα, τον Φίλιππο και τον Κωστάκη – αποφασίζει να χωρίσει, όταν ερωτεύεται κεραυνοβόλα την κατά πολύ νεώτερή του Λήδα Εσπιέρογλου. Η Ευδοξία, που του έδωσε διαζύγιο με βαριά καρδιά κι ύστερα από σκληρές διαπραγματεύσεις, δεν μπορεί να ξεπεράσει αυτό το χωρισμό. Ο γάμος του Αλέκου με τη Λήδα θα επηρεάσει ακόμη περισσότερο την οικογένεια, αφού συναντά και την αντίδραση των παιδιών του και ειδικά της κόρης του, η οποία του έχει μεγάλη αδυναμία κι αρνείται ν΄ αποδεχτεί τη νέα του σύζυγο. Οι σχέσεις τους θα δοκιμαστούν και οι προσπάθειες της Λήδας να προσεγγίσει τα παιδιά του θα φέρουν τα εντελώς αντίθετα αποτελέσματα… 