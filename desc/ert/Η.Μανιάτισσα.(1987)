Γύθειο στις αρχές του 20ου αιώνα. Η Βασιλική, μια μοναχική γυναίκα, αγωνίζεται με κάθε μέσο να μεγαλώσει τα παιδιά της μέσα σε μια φεουδαρχική κοινωνία. Ο άντρας της έφυγε μετανάστης στην Αμερική, χωρίς από τότε να δώσει σημάδι ζωής. Έτσι η Βασιλική αναγκάστηκε να σταθεί σαν μάνα και πατέρας μαζί παρά τις δύσκολες συνθήκες. Όταν τα παιδιά της μεγαλώνουν και το καθένα παίρνει το δρόμο του, προσπαθεί να ξαναφτιάξει τη ζωή της. Όμως τότε εμφανίζεται ο εξαφανισμένος άντρας της, που είναι πια άρρωστος και που χρειάζεται τη βοήθεια της. Η Βασιλική θυσιάζει και πάλι την προσωπική της ζωή και στέκεται δίπλα του μέχρι το θάνατο του. Η εγκατάσταση της στην Αθήνα, χάρη στην βοήθεια του γιου της θα της φέρει και τη γαλήνη.