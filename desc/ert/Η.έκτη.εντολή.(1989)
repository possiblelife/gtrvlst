Ο Λευτέρης Νικητάκης, αδελφός ενός κατηγορουμένου που φαίνεται να σκότωσε την πλούσια γυναίκα του για να την κληρονομήσει, αναζητεί τις αποδείξεις της αθωότητας του αδελφού του κατά τη διάρκεια της διεξαγωγής της δίκης. Οι πιθανοί ένοχοι ειναι πολλοί. Πρώτος απ’ όλους ο πατριός του θύματος. Ύστερα ένας παλιός εραστής της από το Παρίσι που ποτέ δεν χώνεψε το γάμο της με κάποιον άλλο. Επίσης, μια φίλη της που διατηρούσε γυμναστήριο με ύποπτες δραστηριότητες και ένας χρηματομεσίτης που είχε βάλει στο μάτι κάποια περιουσιακά της στοιχεία. Το διανοητικό σλάλομ του Λευτέρη ανάμεσα στους πιθανούς υπόπτους φωτίζει μια σκοτεινή πτυχή της ζωής της δολοφονημένης. Η κοπέλα διατηρούσε σχέσεις με τον άντρα της αδελφής της, ο οποίος και τη σκότωσε γιατί το παιδί που περίμενε ήταν δικό του και φοβόταν μήπως μ’ αυτόν τον τρόπο αποκαλυφτεί η σχέση τους. 