Η σειρά περιγράφει τη ζωή του ποιητή Κώστα Καρυωτάκη τον οποίο υποδύεται ο ηθοποιός Δημοσθένης Παπαδόπουλος. Παρακολουθεί την ζωή του από τα εφηβικά του χρόνια και φωτίζει άγνωστες πτυχές της καλλιτεχνικής και επαγγελματικής ζωής του. Ιδιαίτερη θέση κατέχει το κομμάτι της σχέσης του με την ποιήτρια Μαρία Πολυδούρη που την υποδύεται η ηθοποιός Μαρία Κίτσου. Μέσα από τις ζωές των δύο πρωταγωνιστών οι θεατές μπορούν να παρακολουθήσουν την ταραγμένη πολιτικά και κοινωνικά περίοδο των δεκαετιών του 1910 και του 1920.