Αστυνομική-κοινωνική σειρά που βασίζεται στο ομότιτλο μυθιστόρημα του Πέτρου Μάρκαρη. Η σειρά αντλεί το θέμα της από μια σειρά σύγχρονων και καθημερινών θεμάτων, από μια πραγματικότητα που ξεπερνά πολλές φορές τη φαντασία από την πραγματικότητα ενός νυχτερινού δελτίου. Η δολοφονία δύο Αλβανών, μια κατά τα άλλα υπόθεση ρουτίνας για την αστυνομία, γίνεται εφιάλτης, καθώς την ακολουθούν άλλες δύο δολοφονίες, δημοσιογράφων. Στο παιχνίδι της εξιχνίασης των φόνων μπαίνουν όλες οι εξουσίες, Πολιτεία και Τύπος κυνηγούν την είδηση και τον δολοφόνο μέσα από σενάρια ανταγωνισμού, πολιτικών και προσωπικών διαφορών. 