Αστυνομική σειρά με τον Θάνο Λειβαδίτη, η πρώτη έχρωμη σειρά που έκανε στην τηλεόραση η οποία προβλήθηκε από την ΥΕΝΕΔ τον Απρίλιο του 1982 σε 13 επεισόδια, σε σκηνοθεσία του Ερρίκου Ανδρέου και σενάριο φυσικά του Θάνου Λειβαδίτη.  Πρωταγωνιστούσαν φυσικά ο Θάνος Λειβαδίτης (ως δημοσιογράφος Άρης Μαρτέλης), ο Γιάννης Κασδαγλής (ως διευθυντής της εφημερίδας) και οι Στέλιος Λιονάκης, Νίκος Βερλέκης, Έλενα Ναθαναήλ, Γιώργος Λουκάκης, Χρήστος Δακτυλίδης, Ελένη Φιλήνη και άλλοι. Ο δημοσιογράφος Άρης Μαρτέλης ερευνά τον θάνατο ενός μεγαλοβιομηχάνου για λογαρασμό της εφημερίδας του, καθώς και την εξαφάνιση μιας κοπέλας. Δύο άσχετες υποθέσεις που στο τέλος αποδεικνύεται ότι δεν ήταν και τόσο άσχετες. Πολλοί από τους διαλόγους της σειράς χρησιμοποιήθηκαν και στις άλλες σειρές του Λειβαδίτη όπως οι Ιερόσυλοι και στην Βεντέτα. 