Ένας περιοδεύων θίασος γυρίζει την Ελλάδα δίνοντας παραστάσεις του «Άμλετ» του Σαίξπηρ. Ο Άγγελος, θιασάρχης, είναι εγγονός της Αγγελίνας, μιας εξαιρετικά δυναμικής και δραστήριας γυναίκας που ζει σ’ ένα ορεινό χωριό της Ευρυτανίας. Κάποια μέρα δέχεται ένα αναπάντεχο τηλεφώνημα της 90χρονης γιαγιάς του, η οποία τον καλεί επειγόντως να συντάξουν τη διαθήκη της. Στη δεκαετία του '60, η Αγγελίνα, μητέρα δώδεκα παιδιών, είχε ανακαλύψει τυχαία, σκάβοντας στο χωράφι της, έναν αρχαίο αμφορέα με χρυσά νομίσματα. Η σειρά παρουσιάζει μία ιδιαίτερα ενδιαφέρουσα πολυεπίπεδη δράση η οποία αναφέρεται στη δεκαετία του '30, του '60 και στο σήμερα.