Η σειρά παρακολουθεί την ιστορία της οικογένειας Ίνγκαλς που εκτυλίσσεται στο αγρόκτημα Γουόλνατ Γκρόουβ στη Μινεσότα την περίοδο του 1800. Ο Τσαρλς με την αγαπημένη του γυναίκα Καρολάιν και τις τέσσερις κόρες τους, ζουν σε μία ξύλινη καλύβα και παρά τις κακουχίες και τη φτώχεια είναι ευτυχισμένοι. Οι τηλεθεατές ταυτίστηκαν με το ήθος των χαρακτήρων και καθηλώθηκαν από την καθημερινότητα της οικογένειας Ίνγκαλς. Η εικόνα της γλυκιάς Λόρα με τις ξανθές κοτσίδες να τρέχει στο πράσινο λιβάδι είναι από τις χαρακτηριστικότερες της σειράς.