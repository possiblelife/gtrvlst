Στα χρόνια της μεταξικής δικτατορίας, η Μαρίνα Λάμπρου, μια μοναχική, όμορφη γυναίκα με την βοήθεια ενός θείου της, που είχε διατελέσει υπουργός διορίζεται υπάλληλος σε ένα υπουργείο. Γνωρίζει τη ζωή στην Αθήνα, τόσο στην καλή κοινωνία του Κολωνακίου, όσο και στις λαϊκές φτωχογειτονιές, συμπαθεί και βοηθά τους αριστερούς, στα χρόνια της κατοχής συλλαμβάνεται για την αντιστασιακή της δράση, και η απελευθέρωση την βρίσκει ώριμη και πολιτικά συνειδητοποιημένη να ξεκινήσει μια καινούργια ζωή. Με δύο λόγια είναι μια κοινωνική τοιχογραφία των χρόνων του μεσοπολέμου και της Κατοχής και ταυτόχρονα η αφήγηση του μοναχικού αγώνα μιας γυναίκας που προσπαθεί να ανακαλύψει τον εαυτό της και να καταλάβει τον κόσμο γύρω της στα δύσκολα χρόνια της μεταξικής δικτατορίας.