Η υπόθεση διαδραματίζεται στα 1939, λίγο πριν τον Β Παγκόσμιο Πόλεμο. Εν όψει του πολέμου οι μεγάλες δυνάμεις έχουν σημαντικά συμφέροντα στην Ελλάδα, γι΄αυτό Άγγλοι και Γερμανοί κατάσκοποι έχουν συγκεντρωθεί στην Αθήνα, ενώ βρισκόμαστε και σε εποχή μεγάλων διεθνών αναταραχών. Ο Τζων Αυλακιώτης, σημαντικό πρόσωπο της οικονομικής ζωής του τόπου, δίνει δεξίωση στο σπίτι του. Κάποια παράξενα συμβάντα της βραδιάς γεμίζουν υποψίες και φόβους την γυναίκα του Βαλεντίνη. Στη συνέχεια, διάφορα άλλα γεγονότα και η απόπειρα δολοφονίας του άνδρα της τονώνουν τους φόβους της και την αναγκάζουν να ψάξει μόνη της για απαντήσεις. Τα ίδια γεγονότα παίζουν σημαντικό ρόλο στη ζωή του Ανέστη, ενός ασήμαντου δημοσιογράφου...