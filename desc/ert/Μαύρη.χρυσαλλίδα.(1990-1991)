Η Ναταλία παντρεύεται έναν εύπορο Αθηναίο και αποκτά μαζί του ένα γιο, τον Δημήτρη. Στη συνέχεια χωρίζει τον άντρα της και πηγαίνει στη Γερμανία για σπουδές. Εκεί γνωρίζει έναν βαρόνο και αποκτά μαζί τον το δεύτερο αγόρι της, τον Βέρνερ. Στα χρόνια του Β' Παγκοσμίου πολέμου δέχεται την πρόταση του γερμανικού στρατηγείου και επιστρέφει στην Αθήνα ως κατάσκοπος της Γκεστάπο. Ωστόσο, από την πρώτη στιγμή έρχεται σε επαφή με την αντίσταση και δίνει πολύτιμες πληροφορίες. Τα πράγματα περιπλέκονται όταν ο ναζιστής γιος της Βέρνερ έρχεται στην Ελλάδα με την εντολή να εξαρθρώσει ένα αντιστασιακό δίκτυο επικεφαλής του οποίου είναι ο Δημήτρης. Τα δυο αδέλφια παρά τις απεγνωσμένες προσπάθειες της μητέρας τους συγκρούονται μέχρι θανάτου και η Γκεστάπο, ανακαλύπτοντας το διπλό ρόλο της Ναταλίας, την εκτελεί.