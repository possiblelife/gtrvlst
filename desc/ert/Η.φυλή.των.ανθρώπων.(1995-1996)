Μια τοιχογραφία της ελληνικής μεγαλοαστικής παροικίας στην Κωνσταντινούπολη από το 1915 ως το 1930, ξεδιπλώνεται μέσα από τον ερωτικό διχασμό μιας αισθησιακής γυναίκας της Φρόσως, που κατάγεται από φτωχή οικογένεια, ανάμεσα σε δυο αδέρφια, μιας πλούσιας μεγαλοαστικής οικογένειας της Πόλης, τον Ηλία και τον Στέλιο. Το πρώτο επεισόδιο ξεκινάει με το φόνο του Ηλία, του συζύγου της Φρόσως, και τις αντιδράσεις των ηρώων στο άκουσμα του εγκλήματος. Ο Μόσκοβος, ο πρώην εραστής της Φρόσως, γυρνάει μεθυσμένος στο σπίτι του, η Φρόσω αναπολεί στιγμές από τη δύσκολη παιδική της ηλικία και καλείται στο τμήμα να δώσει κατάθεση. Στη δεξίωση, που προηγήθηκε της δολοφονίας, ξετυλίγονται οι σχέσεις των μελών της οικογένειας του Ηλία, διαφαίνεται η περιφρόνηση των Ελλήνων μεγαλοαστών για τη Φρόσω, που κατάφερε να εισχωρήσει στην τάξη τους, αφού παντρεύτηκε τον Ηλία. Η προκλητική συμπεριφορά της και ο χορός της με τον Στέλιο αναγκάζουν τον Ηλία να φύγει από τη δεξίωση. Κατά τη διάρκεια της κατάθεσης της Φρόσως, ο Διοικητής της Αστυνομίας παρουσιάζει ένα σημαντικότατο πειστήριο, το μανικετόκουμπο, που βρέθηκε στο στόμα του θύματος...