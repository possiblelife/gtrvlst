Ο δημοσιογράφος Άρης Μαρτέλης διερευνά μια υπόθεση που παρουσιάζεται σαν αναβίωση μιας παλιάς και αιματηρής βεντέτας. Οι οικογένειες Kαραπάλη και Ζαφείρη πριν πολλά χρόνια σε ένα ακριτικό χωριό ξεκληρίστηκαν, αλλά πρόλαβαν να διώξουν στην Αμερική τα μεγάλα τους παιδιά για να γλιτώσουν από τον παράλογο κύκλο του αίματος. Όταν βρίσκεται δολοφονημένος ο πλούσιος επιχειρηματίας Ζαφείρης, όλοι αποδίδουν το φόνο στην οικογένεια Αγραφιώτη, πιστεύοντας πως αναβίωσε η παλιά βεντέτα. Ο Άρης Μαρτέλης που εκείνη την εποχή βρίσκεται στην Αστόρια της Νέας Υόρκης κάνοντας μια έρευνα για τον ελληνισμό της Αμερικής, δέχεται τη παράκληση του Γιάννη Καραπάλη να βοηθήσει στη διαλεύκανση της υπόθεσης. Με τη βοήθεια της Φανής και του μηχανόβιου φίλου της Μάικ, ρίχνει άπλετο φως στο μυστήριο, αποκαλύπτοντας πως ο φόνος δεν ήταν παρά μια πλεκτάνη που είχε στηθεί από τους συνεταίρους του Ζαφείρη, οι οποίοι τον σκότωσαν θέλοντας να καρπωθούν τη μεγάλη του περιουσία...