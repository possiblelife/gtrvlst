Ο Δημήτρης Ηρακλείδης, ο νεότερος πέντε αδελφών μιας μεγαλοαστικής οικογένειας, βρίσκεται νεκρός κάτω από αδιευκρίνιστες συνθήκες στις γραμμές του τρένου. Ο αστυνομικός ο οποίος αναλαμβάνει να διερευνήσει τις συνθήκες θανάτου του, αναζητά τα χειρόγραφα ενός βιβλίου που μαθαίνει ότι έγραφε ο νεκρός, αλλά δεν τα βρίσκει πουθενά και προσανατολίζεται προς την εκδοχή της δολοφονίας. Διερευνώντας την υπόθεση καταλαβαίνει πως ο Δημήτρης Ηρακλείδης αντιμετώπιζε την έχθρα των υπολοίπων αδελφών του οι οποίοι τον θεωρούσαν το "μαύρο πρόβατο" της οικογένειας. Αιτία της έχθρας που στοίχισε τελικά την ζωή του ήταν το γεγονός πως ετοίμαζε ένα βιβλίο, στο οποίο εξιστορούσε τους άνομους τρόπους πλουτισμού τους στα χρόνια της κατοχής.