Η ζωή δύο νέων, που επέλεξαν να ζήσουν στα περιθώριο. Ο Άγγελος ένας νέος από τα Λεχαινά, φοιτητής που έχει εγκαταλείψει τις σπουδές του, τις παρέες του, ζει απομονωμένος σε ένα άθλιο δωμάτιο γεμάτος από έμμονες ιδέες. Στόχος του να καθαρίσει την κοινωνία από τα σάπια κύτταρα που την αποτελούν. Σαν πρώτο θύμα του έχει έναν ομοφυλόφιλο έμπορο ναρκωτικών και τοκογλύφο. Η Άννα μια νέα 19 χρονών που το έχει σκάσει από το σπίτι της εξαιτίας της βιαιότητας του πατέρα της έχει εμπλακεί στα δίχτυα των ναρκωτικών. Όλο σχεδόν το σήριαλ είναι γυρισμένο με την μηχανή στον ώμο. Υπερβολικά τολμηρή σειρά για τα δεδομένα της εποχής, προκάλεσε εντονότατες αντιδράσεις από το κοινό κατά την προβολή της και μετακινήθηκε στο 2ο/3ο επεισόδιο στη μεταμεσονύκτια ζώνη. Από τα 13 επεισόδια που είχαν προγραμματιστεί να μεταδοθούν, τελικά προβλήθηκαν μόνο 8 που προέκυψαν από νέο μοντάζ.