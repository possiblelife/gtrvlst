Τα "Ανίσχυρα ψεύδη" είναι μια ιστορία ερωτικού πάθους και αλληλεξάρτησης τριών ανθρώπων. Της Φωτεινής, μιας σαραντάρας όμορφης γυναίκας που ο άντρα της είναι καπετάνιος, του γιου της Ορέστη και του καθηγητή του, Πέτρου. Ο έφηβος Ορέστης, που βιώνει τραυματικά τη διαρκή έλλειψη του πατέρα και λατρεύει τη μητέρα του, βρίσκει στο πρόσωπο του νεαρού καθηγητή του το ιδανικό, κατά τη γνώμη του, ταίρι για τη μητέρα του. Γοητευμένος ο ίδιος από την προσωπικότητα του Πέτρου θα επιχειρήσει και τελικά θα κατορθώσει, μέσα από διάφορες μηχανορραφίες και ψέματα, να τον εμπλέξει σε ερωτικό δεσμό με τη μητέρα του.