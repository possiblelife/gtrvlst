Οι σχέσεις της Μάιρας, μιας καλόκαρδης και λιγάκι αφελούς κομμώτριας με τις πελάτισσές της, τον εργοδότη της (Γιάννη) και έναν Ω.Ρ.Λ. γιατρό, με τον οποίο είναι αθεράπευτα ερωτευμένη (Τέλη) και ο οποίος για να αποφύγει κάθε πιθανότητα γάμου παρουσιάζεται ως δήθεν παντρεμένος. Η Μάιρα, ύστερα από αρκετά μπλεξίματα και χιουμοριστικές περιπέτειες τελικά θα εγκαταλείψει τους πάντες και θα αλλάξει ζωή πηγαίνοντας να ανοίξει κομμωτήριο στη Νέα Υόρκη. Ανολοκλήρωτη στους στόχους της κωμωδία που στηρίζεται στην κωμική περσόνα της Ελένης Ράντου, της μοναδικής Ελληνίδας ηθοποιού που συνδυάζει το ερωτικό στοιχείο, την ελληνική ψυχοσύνθεση και τα κλοουνίστικα φερσίματα.