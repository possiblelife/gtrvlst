Ζευγάρια σε διαφορετικές ηλικίες και φάσεις ζωής. Ζευγάρια που αναζητούν την αγάπη ή παλεύουν να την κρατήσουν ζωντανή ενάντια στον εγωισμό, τη συνήθεια και τους πειρασμούς. Αυτοί είναι οι ήρωες της κοινωνικής σειράς του ΑΝΤ1. Οι άνδρες αγωνίζονται στο σκληρό περιβάλλον μιας νομικής εταιρίας. Ο επαγγελματικός τους χώρος όχι μόνο απορροφά τον χρόνο και την ενέργειά τους, αλλά παράλληλα επεμβαίνει - συχνά με ύπουλο τρόπο - στις προσωπικές τους σχέσεις για να τις κατευθύνει. Οι γυναίκες ωστόσο, πιο ευαίσθητες στους κινδύνους που απειλούν το σπίτι και τον γάμο τους, επαναστατούν. Παίρνουν την τύχη της σχέσης στα χέρια τους, οδηγώντας τον εαυτό τους και τους συντρόφους τους σε μια πιο ανθρώπινη και ουσιαστική ζωή.