Κωμική σειρά του Μάρκου Σεφερλή που ενσαρκώνει την Ελληνίδα μάνα: υπερπροστατευτική, πανταχού παρούσα και τα πάντα πληρούσα και ανέκαθεν στα… κάγκελα! Ο Μάρκος Σεφερλής μεταμορφώνεται στη Χαρίκλεια, στο απόλυτο mama-symbol. Η Χαρίκλεια έχει 5 παιδιά, που τα μεγάλωσε μόνη της γιατί  δυστυχώς χήρεψε πολύ νέα. Ο συχωρεμένος ο άντρας της, της άφησε αμανάτι τον πατέρα του, και η Χαρίκλεια έχει βάλει τον πεθερό της στο… σαλόνι. Τα παιδιά της έχουν τις δικές τους ζωές ή καλύτερα προσπαθούν να έχουν, γιατί η Χαρίκλεια χώνει την μύτη της παντού και τα αντιμετωπίζει σαν να είναι 5χρονα. Ως γνήσια μάνα μπλέκεται στη ζωή τους, άλλοτε δίνοντας λύση στα προβλήματά τους και άλλοτε δημιουργώντας απίστευτα απρόοπτα… πάντα, όμως, για το καλό τους. 
Η σειρά βασίζεται στην τηλεοπτική κωμική σειρά του BBC «MRS BROWN'S BOYS» και αποτελείται από αυτοτελή επεισόδια.