Ένας καλόκαρδος διαβολάκος τιμωρείται από το Ανώτατο Συμβούλιο της Κόλασης επειδή είχε αποκτήσει φιλίες με έναν άγγελο και στέλνεται εξορία στο πιο απομακρυσμένο σημείο του σύμπαντος, τον πλανήτη Γη. Πρέπει να διαπράξει ατιμίες για να εξιλεωθεί και να αποτινάξει από πάνω του το στίγμα του "καλού", ώστε να μπορέσει να επανέλθει στην Κόλαση. Ο διαβολάκος προσπαθώντας να κάνει το κακό, κάνει συνέχεια γκάφες και συνεχώς του προκύπτουν καλοσύνες. Έτσι τελικά στη γενική συνέλευση των διαβόλων του αφαιρούνται όλες οι υπερφυσικές δυνάμεις, που είχε ως διάβολος.