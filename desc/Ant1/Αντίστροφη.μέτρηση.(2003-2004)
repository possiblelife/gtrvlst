Ένας δυναμικός επιχειρηματίας, ερωτευμένος με μια νεότερη γυναίκα, αποφασίζει να ξαναφτιάξει τη ζωή του είκοσι χρόνια μετά την εξαφάνιση της πρώτης συζύγου του. Θέλοντας να κλείσει αυτό το σκοτεινό κεφάλαιο της ζωής του, προσπαθεί να πείσει τους δυο γιους του ότι η μητέρα τους πέθανε. Όμως για τον ατίθασο νεαρό γιο, το "μαύρο πρόβατο" της οικογένειας, τα αναπάντητα ερωτηματικά συνεχίζουν να είναι βασανιστικά. Είναι αποφασισμένος να μάθει την αλήθεια και να εμποδίσει τον γάμο του πατέρα του. Ο νεαρός τυχοδιώκτης μπαίνει ανάμεσα στο ζευγάρι διαδραματίζοντας μοιραίο ρόλο στη ζωή τους. Οι δεσμοί της οικογένειας κλονίζονται, η ρήξη είναι αναπόφευκτη και μια σειρά από απρόοπτες εξελίξεις θα τινάξει στον αέρα τα σχέδια όλων.