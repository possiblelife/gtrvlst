Αστυνομική σειρά που δίνει βάρος στις σύγχρονες επιστημονικές μεθόδους των διωκτικών αρχών, για τον εντοπισμό και τη σύλληψη εγκληματιών. Την ομάδα αστυνομικών που αναλαμβάνει τις σκοτεινές υποθέσεις, συνθέτουν οι ηθοποιοί Πάνος Ρεντούμης, Γιάννης Στάνκογλου, Τάνια Τρύπη, Δήμητρα Τζιόβα, Πέτρος Λαγούτης. Το τιμ της δίωξης εγκλήματος συμπληρώνει η Μυρτώ Αλικάκη, η οποία υποδύεται την ιατροδικαστή της παρέας. Κάθε μέλος της ομάδας έχει ειδικότητα. Επικεφαλής είναι ο ταξίαρχος Αχιλλέας Αποστόλου (Ρεντούμης). Ταγμένος στο καθήκον, παλιά καραβάνα. Ο αστυνόμος Μιχάλης Λαζάρου (Στάνκογλου) είναι εξπέρ στα όπλα τελευταίας τεχνολογίας. Η αστυνόμος Έλλη Αθανασοπούλου (Τρύπη) είναι ειδική στη στοιχειοθέτηση ψυχολογικού προφίλ κακοποιών, διαχείριση υποθέσεων ομηρείας και ψυχολογική υποστήριξη θυμάτων. Ο υπαστυνόμος Αλέξης Φιλίππου (Λαγούτης) είναι λάτρης των υπολογιστών και έχει άριστες γνώσεις χημείας και εργαστηριακών μεθόδων σήμανσης.