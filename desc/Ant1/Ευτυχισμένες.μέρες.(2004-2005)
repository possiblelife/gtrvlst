Ένα έγκλημα πάθους οδηγεί μια γυναίκα στη φυλακή. Η δεκαεπτάχρονη κόρη της καταγράφει τα λάθη και τις βεβιασμένες προσπάθειες των ανθρώπων που την περιβάλλουν, στην προσπάθεια τους να γίνουν ευτυχισμένοι με λάθος άτομα σε λάθος στιγμή. Μέσα από αυτή την αναδρομή θα δούμε τα σφάλματα που οδήγησαν μια ολόκληρη οικογένεια στην καταστροφή. Οι άνθρωποι αυτοί αναζητώντας με δίψα την ευτυχία που τους λείπει, πέφτουν με πάθος στον έρωτα, πασχίζοντας να καλύψουν τα κενά της ψυχής τους. Ώσπου να ανακαλύψουν ότι η ευτυχία, αν υπάρχει, υπάρχει μέσα μας. Στο τέλος αυτής της αναδρομής, η κοπέλα που έχει πληρώσει ήδη ένα τίμημα, θα ωριμάσει, ανακαλύπτοντας ότι η ευτυχία ήταν πάντα εκεί, κρυμμένη μέσα σε μικρές στιγμές, μέσα σε μέρες που ακόμα κι αν δεν το καταλάβαινε ήταν ευτυχισμένες.