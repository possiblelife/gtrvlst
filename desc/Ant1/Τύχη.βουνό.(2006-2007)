Ο Αβραάμ Τσακιρίδης είναι η κεφαλή μιας παραδοσιακής ποντιακής οικογένειας και ο μεγάλος του καημός δεν είναι άλλος από το να παντρέψει την κόρη του Μέλα. Τόσο μάλιστα μεγάλο καημό το έχει να αποκαταστήσει το βλαστάρι του, που απειλεί ότι θα πεθάνει από την καρδιά του αν δεν συμβεί αυτό. Έτσι, όταν ο αιώνιος αρραβωνιαστικός της την παρατάει, η Μέλα προκειμένου να μην πάθει ο πατέρας της τίποτα από τη στεναχώρια του, αποφασίζει να κάνει λευκό γάμο με τον Γιώργο. Ο Γιώργος είναι από άλλο ανέκδοτο. Από εντελώς άλλο ανέκδοτο, όμως, καθώς είναι γόνος πλουσίας οικογενείας και η μητέρα του είναι ιδιοκτήτρια ιδιωτικού σχολείου. Έλα όμως που βρίσκονται πλέον ένα βήμα πριν τη χρεοκοπία και η μητέρα του ψάχνει πλούσια νύφη να τον παντρέψει άρον-άρον. Έτσι προκειμένου να γλιτώσει τα προξενιά και να της σπάσει και τα νεύρα, κάνει τη συμφωνία αυτή με τη Μέλα, για λευκό γάμο. Κι όταν οι Πόντιοι θα έρθουν αντιμέτωποι με την πλουτοκρατία, τύχη βουνό θα χρειαστούν όσοι βρεθούν στο διάβα τους.