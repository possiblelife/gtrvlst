Ο Άρης και ο Σταύρος. Δυο άντρες που η μοίρα τους έφερε αντιμέτωπους από την παιδική τους ηλικία. Στη διαδρομή της ζωής τους, ο έρωτας που αναπτύχθηκε ανάμεσα στον Άρη και την αδελφή του Σταύρου λειτούργησε σαν δυναμίτης. Ο παράξενος θάνατός της μετέτρεψε τον Σταύρο σε διώκτη και τον Άρη σε φυγά με μοναδικό σκοπό να σώσει τη ζωή της κόρης του. Και οι δύο είναι ανυποχώρητοι και το παιχνίδι σκληρό. Μοναδικό όριο, ο θάνατος. Ένα σύγχρονο παραμύθι γεμάτο έντονα συναισθήματα και μαγευτικές εικόνες, με φόντο τον θεσσαλικό κάμπο. Δυο δυναμικοί και επικίνδυνοι ήρωες ζουν μια συγκλονιστική περιπέτεια, που ακροβατεί ανάμεσα στη ζωή και το θάνατο...