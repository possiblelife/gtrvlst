Η "Ανατομία ενός Εγκλήματος" παρουσίαζε, παραποιημένα στα ονόματα τις περισσότερες φορές, αληθιvά εγκλήματα, πoυ συγκλόvισαv κατά καιρoύς τηv Ελλάδα και προκάλεσαν αίσθηση στην κοινή γνώμη. Το ρόλο του αφηγητή στη σειρά είχε ο Γρηγόρης Βαλτινός ενώ η πλοκή της αναπτυσσόταν σε αυτοτελή επεισόδια. Σε κάθε επεισόδιο, που παρουσιαζόταν ένα νέο έγκλημα, συμμετείχαν αρκετοί γνωστοί και πρωτοεμφανιζόμενοι, τότε, ηθοποιοί. Την εποχή που προβλήθηκε, η "Ανατομία ενός Εγκλήματος" είχε σοκάρει τους ανυποψίαστους τηλεθεατές με τις σκληρές σκηνές βίας και τις ποσότητες αίματος που είχαν κατακλύσει τις οθόνες τους. Παραμένοντας μια από τις καλύτερες και διαχρονικότερες αστυνομικές σειρές που έχουμε δει, αποτέλεσε πρόποδο για άλλες σειρές τέτοιου περιεχομένου (Κόκκινος Κύκλος, 10η Εντολή, Τμήμα Ηθών, κ.α.) χαρίζοντάς μας καταπληκτικά επεισόδια όπως ο αξέχαστος "Μολυβένιος Στρατιώτης". Σκηνοθετημένη από τον Πάνο Κοκκινόπουλο και άλλους σκηνοθέτες και βασισμένη στα σενάρια του Πέτρου Μάρκαρη, η "Ανατομία ενός Εγκλήματος" αποτέλεσε σταθμό στην ελληνική τηλεόραση και θεμελίωσε την τηλεοπτική αναπαράσταση εγκλημάτων ως ένα νέο είδος σειράς.