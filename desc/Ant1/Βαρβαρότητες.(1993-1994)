Η Βαρβάρα Πέττα (Χρύσα Ρώπα) είναι μια σύγχρονη, νέα γυναίκα στα τριάντα και κάτι, εκ πεποιθήσεως ανύπαντρη, φυσιολογικώς ιδιόρρυθμη με ένα και μovαδικό όνειρο: να ζήσει ήσυχα και χωρίς να έχει κανένα στο κεφάλι της. Ο Χάρης Στέκας (Βλαδίμηρος Κυριακίδης) είναι ακριβώς το αντίθετο. Νέος άντρας, στα τριάντα παρά κάτι, με συμπτώματα παρατεταμένης εφηβείας, αιώνιος φοιτητής, εκ πεποιθήσεως τεμπέλης, με ιδιορρύθμως φυσιολογική συμπεριφορά και με μια και μιγαδική άποψη: να ζήσει όσο γίνεται πιο ανέξοδα και ανέμελα... μ' άλλα λόγια σε βάρος των άλλων. Και όπως όλα τα αντίθετα σ' αυτόν τον κόσμο, η Βαρβάρα και o Χάρης, έλκονται και μάλιστα σε σημείο σύγκρουσης. Αφορμή η έξωση, που κάνουν στον Χάρη την ίδια ακριβώς μέρα που η Βαρβάρα μετακομίζει στο νέο της σπίτι... Λόγω μιας μακρινής και μάλλον αμφισβητούμενης συγγένειας o Χάρης καταφεύγει στο σπίτι της Βαρβάρας, για καμιά εβδομάδα, "μέχρι να βρει σπίτι". Όμως η εβδομάδα γίνεται μήνας, o μήνας χρόνος και πάει λέγοντας... Μιλάμε για ΒΑΡΒΑΡΕΣ καταστάσεις!