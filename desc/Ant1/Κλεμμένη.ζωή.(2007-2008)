Πριν από 15 χρόνια ένα τραγικό γεγονός άλλαξε για πάντα τη Χριστίνα και την ανάγκασε να εξαφανιστεί από την ζωή του αγαπημένου της Νίκου, χωρίς να του δώσει εξηγήσεις. Σήμερα, σ' ένα ταξίδι της στην Τοσκάνη, η Χριστίνα συναντάει ξανά τον Νίκο και μια θυελλώδης σχέση ξεκινάει. Και οι δυο μαζί θα γυρίσουν πίσω, στην εφιαλτική νύχτα που τους χώρισε, για να βρουν την αλήθεια που θα τους φέρει ακόμα πιο κοντά… Μέχρι πότε όμως; Όταν ο Νίκος θα θελήσει να δώσει τέλος στη σχέση τους, θα βρει απέναντί του τη Χριστίνα να τον διεκδικεί γεμάτη πάθος, έρωτα, οργή και απελπισία. Η Χριστίνα, παρασυρμένη σε ένα κυκεώνα ερωτικών συναισθημάτων και προδοσίας, χωρίς φραγμούς πια, είναι ικανή να φτάσει μέχρι τα άκρα. Τα γυρίσματα της σειράς έγιναν στην Τοσκάνη της Ιταλίας, την Κέρκυρα και την Αθήνα.