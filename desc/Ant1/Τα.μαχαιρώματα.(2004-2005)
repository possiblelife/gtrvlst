Η Καίτη ήταν μέχρι πρόσφατα μια απλή λογίστρια και πάνω απ όλα μάνα ενός αξιαγάπητου αγοριού που το μεγαλώνει μόνη της. Η μοίρα όμως το θέλησε να κληρονομήσει ένα καμπαρέ, τα "Μαχαιρώματα". Διστακτικά στην αρχή αλλά αποφασιστικά στη συνέχεια, η Καίτη αφοσιώνεται στη νέα της "καριέρα", ενώ παράλληλα γίνεται και το μήλο της Έριδας ανάμεσα σε δύο άντρες. Ποιος θα την κερδίσει; Ο πανούργος άνθρωπος της νύχτας Μακρής, που εποφθαλμιά το καμπαρέ της ή ο καλοκάγαθος αστυνομικός Αλέκος, που προσπαθεί να βάλει τάξη στη γειτονιά; Τα "Μαχαιρώματα" ανοίγουν διάπλατα τις πόρτες τους και μας προσκαλούν να γνωρίσουμε το αλλόκοτο τρίο της ιστορίας μας, περιτριγυρισμένοι από γοητευτικές γυναίκες, μόνιμους και περιστασιακούς θαμώνες, κλέφτες κι αστυνόμους, σ ένα περιβάλλον γεμάτο μπρίο, φαντασία και μουσική.