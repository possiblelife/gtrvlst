Η Λίζα (Λίλα Καφαντάρη) είναι μια χωρισμένη γυναίκα, επαγγελματικά πετυχημένη, αλλά η προσωπική της ζωή είναι προβληματική, πανικοβάλλεται εύκολα και πνίγεται σε μια κουταλιά νερό. Αντίθετα η μικρή της κόρη Μαργαρίτα (Αλεξάνδρα Νικολαϊδου) είναι αυτή που τη σώζει από τις δυσκολίες και γίνεται ο φύλακας άγγελός της. Μια πλήρης αντιστροφή της σχέσης μάνας και κόρης αφού η Μαργαρίτα επεμβαίνει στην προσωπική, αισθηματική και επαγγελματική ζωή της μητέρας της. Δεν επισκευάζει μόνο τις ηλεκτρικές συσκευές του σπιτιού που έχουν χαλάσει, αλλά αναλάμβανει να της βρει ακόμη και γαμπρό. Η Ιμέλντα (Ηρώ Μουκίου) είναι η φιλιππινέζα υπηρέτρια του σπιτιού και συμμετέχει σε όλα με το δικό της μοναδικό τρόπο.