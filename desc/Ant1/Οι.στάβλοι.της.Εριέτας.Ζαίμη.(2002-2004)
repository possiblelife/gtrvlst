Πρώτος κύκλος: Ο εκκεντρικός πολυδισεκατομμυριούχος Ντίμης Τσιμισκής-Χόφμαν, που συνήθως αποκαλείται με το δεύτερο επώνυμό του, γιος της ζάμπλουτης αυταρχικής αριστοκράτισσας Εριέτας Ζαΐμη, δωρίζει στο κράτος την τελευταία κατοικία της μητέρας του, τους περίφημους "Στάβλους της Εριέτας Ζαΐμη" στον Κάλαμο Αττικής. Το κράτος τους μετατρέπει σε πρότυπες γυναικείες φυλακές, με επιδότηση της Ευρωπαϊκής Ένωσης, υπό την επιτήρηση του Μήτσου Παυλάτου και διεύθυνση της Ρωξάνης Ντάνου-Κουλουμπή, που συνήθως αποκαλείται με το πρώτο της επώνυμο. Ο Χόφμαν ονομάζεται πρόεδρος των φυλακών Καλάμου "τιμής ενεκέν". Η Ντάνου, από κοινού με τον κρυφό εραστή της, τον αρχιδεσμοφύλακα Χρόνη Μπατσινίλα, κάνει κρυφά πλιάτσικο αδειάζοντας παράνομα τις αποθήκες τροφίμων των φυλακών. Δε γνωρίζουν όμως ότι ο δικηγόρος του Χόφμαν Άρης Ζαφόλιας, που εκτελεί χρέη υποδιευθυντή, έχει εντολή να πιάσει επ' αυτοφώρω τη Ντάνου, πράγμα που το γνωρίζει μόνο ο Χόφμαν και ο Παυλάτος. Λίγο μετά την άφιξη των πρώτων ομάδων κρατουμένων στις φυλακές Καλάμου, καταφθάνει και ο Παυλάτος, ο οποίος αποτελεί εμπόδιο στα σχέδια της Ντάνου, καθώς δίνει πάρα πολλά προνόμια στις κρατούμενες. Λίγες μέρες μετά, φτάνει μια νέα ομάδα κρατουμένων, από την οποία μία, η Μελίτα Μιχαήλ, αποδρά με εμπλοκή του Παυλάτου. Ο Παυλάτος καταφέρνει να τη φέρει πίσω στη φυλακή. Μεταξύ Παυλάτου και Μιχαήλ αναπτύσσεται κόντρα και μίσος που αργότερα γίνεται έρωτας. Εν τω μεταξύ, η Ντάνου προσπαθεί με κάθε τρόπο να απαλλαγεί από τον Παυλάτο ώστε να ροκανίσει ανενόχλητη την κοινοτική επιδότηση και τις προμήθειες των φυλακών. Στο τέλος του κύκλου ο έρωτας Παυλάτου / Μιχαήλ φτάνει στην κορύφωσή του, καθώς η Μιχαήλ αποδρά από τις φυλακές συνοδευόμενη από τον Παυλάτο. Δεύτερος κύκλος: Όλοι στις φυλακές Καλάμου πιστεύουν ότι ο Παυλάτος και η Μιχαήλ είναι νεκροί, καθώς δεν έχουν δώσει κανένα σημείο ζωής, εκτός από τους τρεις ανθρώπους που γνώριζαν για τον έρωτά τους: το Ζαφόλια, την κρατούμενη Φώτω Μπαρτζώκα, μέλλουσα κουμπάρα τους, και την κρατούμενη Φραντζέσκα Σαλιέρι. Το πλιάτσικο της Ντάνου παίρνει τέλος όταν αποκαλύπτονται οι κομπίνες της και μπαίνει στη φυλακή. Ο Ζαφόλιας ορίζεται νέος διευθυντής των φυλακών. Ο Παυλάτος και η Μιχαήλ, οι οποίοι σκοπεύουν να πάνε στην Ιταλία χρησιμοποιώντας πλαστές ταυτότητες, καταδιώκονται από την αστυνομία από τότε που η Μιχαήλ απέδρασε (για δεύτερη φορά) υπό τη συνοδεία του Παυλάτου και μετά από παγίδα που τους έστησε η αστυνομία ο Παυλάτος συλλαμβάνεται, όχι όμως και η Μιχαήλ, η οποία ξεφεύγει και τελικά μετά από μικρό χρονικό διάστημα παραδίνεται στις αρχές, καταθέτοντας πως, το διάστημα που οι δυο τους ήταν εκτός των φυλακών, τον κρατούσε όμηρο υπό την απειλή όπλου. Τελικά επιστρέφουν και οι δύο στις φυλακές Καλάμου, όπου παντρεύονται μυστικά στη μικρή εκκλησία των φυλακών με τη βοήθεια της Μπαρτζώκας και της κρατούμενης Παυλίνας Κακουδάκη. Προτείνεται να ανεβεί μια θεατρική παράσταση στις φυλακές, σε σκηνοθεσία Χόφμαν, στην οποία θα πρωταγωνιστούν κρατούμενες, δεσμοφύλακες, η γραμματέας