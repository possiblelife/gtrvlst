Αυτοτελείς περιπέτειες μιας ομάδας ειδικών πρακτόρων της Γενικής Ασφάλειας, που συγκροτήθηκε για να φέρει σε πέρας ειδικές αποστολές. Η σειρά χρησιμοποιώντας τους ίδιους καλλιτεχνικούς συντελεστές (σεναριογράφους και σκηνοθέτες) της σειράς "Τμήμα ηθών", προσπάθησε να επαναλάβει την επιτυχία με πιο σκληρές ιστορίες που να ξεφεύγουν από τα πλαίσια της μεμονωμένης και κατά περίσταση εγκληματικότητας και να αγγίζουν έναν πιο οργανωμένο υπόκοσμο. Η νέα ομάδα αστυνομικών αποτελείται από τον Βαγγέλη, έναν λαϊκό τύπο με διασυνδέσεις και πληροφοριοδότες στον υπόκοσμο, τον μοναχικό Χρήστο που στο παρελθόν υπήρξε αλκοολικός, τον εξωστρεφή νεαρό Μάρκο και την δυναμική αστυνομικίνα Άννα που διατηρεί ερωτικό δεσμό με τον Μάρκο, αλλά είναι πλατωνικά ερωτευμένη με τον Χρήστο. Το ομώνυμο τραγούδι των τίτλων "Δρόμοι της πόλης" σε στίχους Ελένης Γιαννατσούλια ερμηνεύει ο Βασίλης Παπακωνσταντίνου.