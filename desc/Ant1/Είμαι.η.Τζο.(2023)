Η νέα ANT1+ Original κωμωδία «ΕΙΜΑΙ Η ΤΖΟ», με πρωταγωνίστρια την Ιωάννα Ασημακοπούλου, έρχεται την Παρασκευή 7 Ιουλίου στο ΑΝΤ1+ με οκτώ επεισόδια τα οποία θα είναι όλα διαθέσιμα ταυτόχρονα για θέαση back to back. Mε αφορμή την ειδική προβολή που πραγματοποιήθηκε το βράδυ της Τετάρτης το gossip-tv.gr μίλησε με την ανανεωμένη και λαμπερή πρωταγωνίστρια της σειράς Ιωάννα Ασημακοπούλου και εκείνη μας προέτρεψε να δούμε τη σειρά δίνοντάς μας παράλληλα έναν εναλλακτικό τίτλο αυτής. «Ένας εναλλακτικός τίτλος για τη σειρά ''Είμαι η Τζο'' θα μπορούσε να είναι ''Είμαστε όλοι η Τζο'' και πιστεύω ότι ο κάθε άνθρωπος θα συναντήσει ένα δικό του κομμάτι στη Τζο που προσπαθεί να βρει τον εαυτό της, να ορθώσει το ανάστημά της και να πει είμαι η Τζο και είμαι καλά γιατί όλοι μπορούμε να το πούμε αυτό και δεν πρέπει να το ξεχνάμε ποτέ!», ήταν η αποκλειστική δήλωσή της. Ο έτερος πρωταγωνιστής της σειράς Χάρης Τζωρτζάκης δήλωσε αντίστοιχα στο gossip-tv.gr ότι είναι ιδιαίτερα χαρούμενος που αποτελεί μέρος της σειράς που πιστεύει ότι ο κόσμος θα αγαπήσει και ότι η συνεργασία του με όλους τους συντελεστές ήταν άψογη. Ο ηθοποιός μας προέτρεψε να δούμε τη σειρά καθώς πρόκειται για μια ξεχωριστή, φρέσκια και σύγχρονη κωμωδία με δράμα και ρομαντισμό, χωρίς ίντριγκες δολοφονίες και θανάτους που όλο το προηγούμενο χρονικό διάστημα κυριάρχησαν στην επικαιρότητα αλλά και στα σίριαλ.






