Ο Ορφέας, πάντα ευγενής και καλοντυμένος, έχει τον τρόπο του με τους ανθρώπους. Ξέρει πώς να γοητεύει άντρες και γυναίκες, πώς να κάνει τους ανθρώπους να τον εμπιστεύονται και να του ανοίγουν την καρδιά τους. Άλλωστε αυτή είναι η δουλειά του… επαγγελματίας φίλος! Ένας φίλος επί πληρωμή, πρόθυμος να ακούσει όποιον το έχει ανάγκη, αρκεί να υπάρχει το κατάλληλο τίμημα. Φιλόδοξος και αποφασισμένος, ζει τη ζωή του χωρίς φραγμούς και δεν επιτρέπει τα στενά όρια της ηθικής να στέκονται εμπόδιο στο κυνήγι του για χρήματα. Χρήματα όχι για τον εαυτό του, όχι… για τη μητέρα του, που εξαιτίας ενός ατυχήματος βρίσκεται σε κώμα και ο Ορφέας κάνει τα πάντα για να την κρατήσει στη ζωή, ελπίζοντας σε ένα θαύμα.