Παρουσιάζοντας την ερωτική ζωή έξι σύγχρονων τριαντάρηδων, η σειρά τονίζει με άκρως κωμικό τρόπο τις διαφορές ανάμεσα στα δύο φύλα. Το χιούμορ της είναι τολμηρό, καυστικό και δεν καταφεύγει στα συνηθισμένα κλισέ. Η ιστορία είναι πάνω-κάτω η εξής: Ο ένας τα έχει με την άλλη, που τα είχε παλιά με τον άλλον, ο οποίος βγαίνει τώρα με την καλύτερη της φίλη κλπ. Μέσα από την πείρα και το πνεύμα των ώριμων τριαντάρηδων, το Coupling ανακαλύπτει την εφηβική πλευρά που παραμένει επίμονα ζωντανή στις ερωτικές σχέσεις των περισσότερων ανθρώπων. Οι καταστάσεις που περιγράφει είναι επίκαιρες και συμβαίνουν παγκοσμίως.