Μάνη, 1817. Δύο αντίπαλες πατριές, του Καπεταναίου Λάσκαρη και του Γερακάρη, είναι πια ενωμένες μέσω του γάμου των παιδιών τους. Η εξαφάνιση, όμως, του μόλις 40 ημερών εγγονιού των δύο οικογενειών, θα ταράξει την εύθραυστη ισορροπία της σχέσης τους. Ποιος κρύβεται πίσω από την εξαφάνιση του βρέφους; Οι οικογένειες ξεσηκώνονται και ψάχνουν παντού. Με το πρώτο φως της αυγής, η νεαρή υπηρέτρια των Λασκαραίων, η Θεοφανώ, θα οδηγηθεί από ένα όραμα στις όχθες του ποταμού της Άρνας. Τι έχει συμβεί; Τι είναι αυτό που θα έρθει στο φως και θα αποκαλύψει καλά κρυμμένα μυστικά από το παρελθόν, που μπορεί να οδηγήσουν σε αλληλοσπαραγμό;