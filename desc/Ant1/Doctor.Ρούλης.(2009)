O μεγαλογιατρός Αλέξανδρος Φικιώρης είναι ένα μεγάλο στραβόξυλο. Έχει μια πολυτελή έπαυλη, μια ηλίθια γυναίκα και την πιο κακιά πεθερά των Βορείων προαστίων. Ώσπου ξαφνικά ο μεγαλογιατρός μένει στους πέντε δρόμους, χωρίς δουλειά, χωρίς οικογένεια και χωρίς ούτε ένα ευρώ, εξαιτίας μιας καλοστημένης κομπίνας του βοηθού του. Η τιμωρία όμως δεν τελειώνει εδώ. Γιατί ο μόνος που προσφέρεται να τον φιλοξενήσει είναι ένας ζαβός πρώην υπάλληλός του. Έτσι ο dr. Αλέξανδρος γίνεται dr. Ρούλης και καταλήγει στο χαμόσπιτο της οικογένειας Λεμέ στο γραφικό Ζεφύρι. Εκεί αναγκάζεται να συγκατοικήσει με τα πιο βλαμμένα και χονδροειδή άτομα της Δυτικής Αττικής και με ένα γουρούνι, που έχει το ίδιο όνομα μ' αυτόν. Θα καταφέρει να ξεφύγει από αυτή την κόλαση και να ξαναπάρει πίσω τη ζωή του;