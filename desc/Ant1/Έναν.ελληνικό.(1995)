Ο Σταμάτης, ένας σκηνοθέτης του κινηματογράφου, κληρονομεί το παραδοσιακό καφενείο του μακαρίτη του πατέρα του στο κέντρο της πόλης. Στην αρχή προσπαθεί να το πουλήσει, αλλά τελικά γοητεύεται από το χώρο και αποφασίζει να το κρατήσει. Σάτιρα της εβδομαδιαίας επικαιρότητας, που στηρίζεται στο έξυπνο εύρημα της δυνατότητας του σχολιασμού των επίκαιρων πολιτικών και κοινωνικών γεγονότων, μέσα από λόγους και καυγάδες καφενόβιων τύπων. Ανάμεσα σε αυτούς ξεχωρίζουν ένας αθυρόστομος ταξιτζής, ένας εργασιομανής γιάπης, μια λαϊκή καθαρίστρια, η σνομπ αδελφή του Σταμάτη που θέλει να γίνει σταρ του κινηματογράφου καθώς και δυο γέροι συνταξιούχοι (οι οποίοι έλκουν την καταγωγή τους από τα Μάπετ σόου) που «απολαμβάνουν» με σαρκαστική ικανοποίηση τις κάθε λογής καταστροφές που συμβαίνουν γύρω τους. Μια πρωτότυπη ιδέα που προδόθηκε από τα μέτρια κείμενά της και δεν σημείωσε την αναμενόμενη επιτυχία.