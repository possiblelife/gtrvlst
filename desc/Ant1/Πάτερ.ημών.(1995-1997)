Ο Κώστας, από τη στιγμή που τον εγκαταλείπει η γυναίκα του, προσπαθεί να τα βγάλει πέρα, μεγαλώνοντας μόνος τις δύο τους κόρες, Μαριάννα και Κορίνα. Αυτό καθίσταται αρκετά δύσκολο, αφού η μία βρίσκεται στην εφηβεία και η άλλη αρχίζει να έχει τις πρώτες της ανησυχίες. Στην ίδια πολυκατοικία, μένει και η κα Κόλλια, η ενοχλητική διαχειρίστρια, που με τις παραξενιές της ουκ ολίγες φορές, μπλέκει την οικογένεια σε διάφορους μπελάδες. Επιστήθια φίλη του Κώστα και μετέπειτα σύντροφός του η Ελένη, συνάδελφός του στο ραδιοφωνικό σταθμό όπου εργάζεται. Και σα να μην έφταναν όλα αυτά, οι θηλυκοί πειρασμοί πάμπολλοι και ο Κώστας, αδύναμος να αντισταθεί. Από τη σειρά παρέλασαν ως guest αρκετά ονόματα, όπως ο Ντίνος Ηλιόπουλος, υποδυόμενος τον πατέρα του Κώστα.