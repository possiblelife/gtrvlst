Όπως κάθε γνήσιος Ελληνάρας, έτσι κι ο Αντώνης τα έχει όλα: ωραία γυναίκα, πανέξυπνη κόρη, προστατευτική μητέρα, δουλειά με προοπτικές, ακίνητο, αυτοκίνητο και απεριόριστη αυτοπεποίθηση. Βέβαια, όπως κάθε γνήσιος Ελληνάρας πάλι, θέλει ακόμη περισσότερα. Ενώ λοιπόν αναμένει την πολυπόθητη προαγωγή του σε γενικό διευθυντή, τα πάντα γκρεμίζονται. Τη θέση του γενικού αναλαμβάνει η Λιάνα, η μέχρι πρότινος ταπεινή και υπάκουη γυναίκα του! Θα μπορούσε ποτέ ο χαϊδεμένος και το καμάρι των πεθερικών του να γίνει ξαφνικά "υφιστάμενος", όχι μόνο στο γραφείο αλλά και στο ίδιο του το σπίτι; Ο Αντώνης ζει τον χειρότερο εφιάλτη του και η μετωπική σύγκρουση δεν αργεί να επέλθει. Συγγενείς, φίλοι και συνεργάτες αναγκάζονται να διαλέξουν στρατόπεδο, ενώ οι πιο συνετοί διαλέγουν τον δύσκολο ρόλο του ειρηνοποιού.