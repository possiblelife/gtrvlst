Τρία παντρεμένα ζευγάρια: Ο Ανδρέας, ο επονομαζόμενος "Ακάλυπτος" λόγω των ακάλυπτων επιταγών του, είναι ο γυναικάς, ο ωραίος, ο γλεντζές που πνίγεται από τα χρέη και απατά συνεχώς τη σύζυγό του, Αλίκη. Όταν όμως διαπιστώνει κάποια σημάδια απιστίας της, τρελαίνεται και καταρρέει. Ο φίλος του, ο Μάκης, είναι οδοντίατρος, παντρεμένος με τη Ρένα και έχει μια κόρη. Τη μονότονη ζωή του αναστατώνει ο παράφορος έρωτάς του για μια νεαρή χορεύτρια. Όλα αλλάζουν δραματικά αλλά και κωμικά αφού είναι άπειρος στην απιστία και κάνει διάφορες γκάφες. Η γυναίκα του, ανυποψίαστη στην αρχή, προσπαθεί να καταλάβει τι συμβαίνει και όταν το συνειδητοποιεί, αποφασίζει να αλλάξει συμπεριφορά... Το τρίτο ζευγάρι της ιστορίας είναι ο Ρένος και η Μπέτη. Εκείνη έχει μια μπουτίκ στο Κολωνάκι, είναι δυναμική και εκδηλωτική, ενώ ο Ρένος προσπαθεί να γράψει ένα μυθιστόρημα που δεν τελειώνει ποτέ...