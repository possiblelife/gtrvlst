Δύο στρατόπεδα σε παραμεθόριο περιοχή. Δύο διοικητές στη μέση μιας «μάχης» που προϋπάρχει για μια γυναίκα και φουντώνει για μία θέση Ταξίαρχου! Ο ένας στρατολάγνος, στιγνός μιλιταριστής με στρατόπεδο «Προβλεπέ» και ο άλλος το «απόλυτο Χύμα»! Γούλας ο ένας, Σκορδάς ο άλλος! Ορκισμένοι εχθροί! Ο Λευτέρης Γούλας (Γιάννης Μπέζος), διοικητής του σκληροπυρηνικού στρατοπέδου καταδρομέων, θα προσπαθήσει με θεμιτά και (κυρίως) αθέμιτα μέσα να αποκλείσει τον «γείτονα» διοικητή, Θανάση Σκορδά (Μανώλης Μαυροματάκης), απ’ την κούρσα της διαδοχής στη θέση του ηγέτη της Ταξιαρχίας. Η κατάσταση όμως ξεφεύγει, όταν τα δύο στρατόπεδα συγχωνεύονται προσωρινά και αναγκάζονται να «συγκατοικήσουν» μοιράζοντας αρμοδιότητες και… πονοκεφάλους στον απερχόμενο Ταξίαρχο (Θοδωρής Κατσαφάδος). Τι θα γίνει όταν ένα στρατόπεδο γεμάτο σκληρά εκπαιδευμένους κομάντος θα πρέπει να συνυπάρξει με ένα στρατόπεδο που ο πιο σκληρός του φαντάρος, έχει τη μάνα του (Λένα Ουζουνίδου) σταθμευμένη απ’ έξω, με τροχόσπιτο;