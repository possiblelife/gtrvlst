Η πρόβα του νυφικού είναι τηλεοπτική σειρά βασισμένη στο ομώνυμο βιβλίο της Ντόρας Γιαννακοπούλου και διηγείται τη δραματική ιστορία μιας αστικής οικογένειας στην Ελλάδα κατά τη διάρκεια του Β’ Παγκοσμίου πολέμου. Η Αγγελικούλα Δελλή λίγο πριν το γάμο με τον Απόστολο Πετρόπουλο μαθαίνει μέσω ενός ανώνυμου γράμματος ότι ο μέλλων σύζυγός της την απατά. Ο θείος Οδυσσέας ζητά από τον οικογενειακό φίλο και αστυνομικό Πέτρο Μανιά να ερευνήσει την υπόθεση. Ο Πέτρος ανακαλύπτει πως ο Απόστολος απατά την Αγγελική, όμως αποφασίζει να μην της αποκαλύψει την αλήθεια για να μην την στεναχωρήσει. Έτσι εκείνη παντρεύεται τον Απόστολο χωρίς να γνωρίζει το ποιόν του. Όμως πολύ σύντομα ο Πέτρος ερωτεύεται την Αγγελική και μετανιώνει για το ψέμα του.