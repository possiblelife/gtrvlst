Ένα κατάστημα καλλυντικών στεγάζει τις ανησυχίες τριών διαφορετικών γυναικών. Εκτός από τα μέικ απ, τις μάσκαρες και τις μάσκες ομορφιάς, υπάρχει και κάτι άλλο που σταδιακά θα ενώσει τις τρεις συναδέλφους: η παταγώδης αποτυχία τους στις αισθηματικές σχέσεις. Μόνο πίκρες τους έχει προσφέρει το αντίθετο φύλο. Τι κι αν η Φιλιώ είναι όμορφη, τι κι αν η Μαίρη είναι καλόκαρδη, τι κι αν η Ελισάβετ είναι τσαμπουκαλού... Όλες εξαπατήθηκαν από τους άντρες της ζωής τους. Ο ένας ανακάλυψε ξαφνικά ότι είναι ομοφυλόφιλος, ο δεύτερος έγινε άφαντος - κυνηγάει ελέφαντες στη Νιγηρία, υποτίθεται - και ο τρίτος, αν και παρών, είναι πάντα απών από ερωτικής άποψης. Το μόνο που μένει στις τρεις δυστυχείς ηρωίδες είναι τα παιδιά τους και μια δυνατή φιλία, που θα τις βοηθήσει να αντεπεξέλθουν στη "σόλο καριέρα" τους και να βάλουν το ισχυρό φύλο στη θέση του...