Ο Αλέξανδρος είναι γυναικολόγος, χήρος με τρία παιδιά και αρραβωνιασμένος με μια γιατρό, την Τζούλια. Ο Αλέξανδρος γνωρίζεται με τη Νανά, την οποία προσπαθεί να ανεχθεί, γιατί είναι η νταντά των παιδιών του. Είναι φανερό ότι αυτή η σχέση δεν μπορεί να εξελιχθεί σε δεσμό. Αλλά όσο πάει, μακραίνει η μέρα που η Νανά θα φύγει από το σπίτι και ο Αλέξανδρος θα βρει άλλη νταντά. Ο έρωτας είναι πια πολύ κοντά τους. Για να ξορκίσουν και οι δυο το... κακό, ο Αλέξανδρος ετοιμάζεται να παντρευτεί με την Τζούλια και η Νανά με τον Σωτήρη, πρώην εραστή της, ο οποίος δεν έπαψε ποτέ να την πολιορκεί. Τα παιδιά όμως έχουν τη δική τους λογική και δεν είναι διατεθειμένα να αφήσουν τον πατέρα τους να παντρευτεί...