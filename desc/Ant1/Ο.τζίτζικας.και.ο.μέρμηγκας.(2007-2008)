"Εμείς μαζί δεν κάνουμε και χώρια δε μπορούμε...". Μόνο αυτή η φράση θα μπορούσε να συνοψίσει τη σχέση των δύο πρωταγωνιστών. Φίλοι από παιδιά αλλά με διαμετρικά αντίθετο χαρακτήρα, είναι υπάλληλοι στον ίδιο εκδοτικό οίκο. Ο σπάταλος κι έξω καρδιά Αλέκος συνυπάρχει με τον τσιγκούνη και γκρινιάρη Αντώνη, όχι μόνο στον εργασιακό χώρο αλλά και στη ζωή, καθώς ζουν με τις οικογένειές τους στην ίδια πολυκατοικία. Το κωμικό μείγμα γίνεται εκρηκτικό με την εξαδέλφη του Αντώνη, Κική, που επιστρέφει από την Αυστραλία για να ερωτευτεί "αλά ελληνικά". Μέσα στην όλη αναστάτωση, θα επαληθευθεί άλλη μια γνωστή ρήση: "Οι φίλοι στα δύσκολα φαίνονται"...