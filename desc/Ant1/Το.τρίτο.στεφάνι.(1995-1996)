Η Νίνα, μια γυναίκα γεμάτη πάθος και αγάπη για τη ζωή, κάνει τρεις γάμους. Ο πρώτος, γίνεται με τον Φώτη, έναν νεαρό άνδρα που την πολιορκεί και τελικά παντρεύονται. Στην πορεία όμως..τα πράγματα δεν κυλούν και τόσο αρμονικά, αφού αντιλαμβάνεται ότι την απατά με..τον αδερφό της! Βαθιά πληγωμένη και με ένα κοριτσάκι στην αγκαλιά, παρατά το πρώτο της στεφάνι και προχωρά τη ζωή της με τον Αντώνη, έναν πολύ ευγενικό άνδρα που της χαρίζει την ευτυχία και προσπαθεί να ικανοποιήσει όλες τις ιδιοτροπίες της κόρης της, η οποία κόρη, γίνεται βραχνάς για τη Νίνα που δεν της έχει μοιάσει στο ελάχιστο ούτε ως εμφάνιση ούτε ως χαρακτήρας... Όταν ο Αντώνης φεύγει από τη ζωή άδοξα, η Νίνα γνωρίζει την Εκάβη μία συμπαθέστατη ηλικιωμένη, η οποία της ανοίγει την καρδιά της για τα βάσανα που πέρασε στη ζωή και τα όσα περνά ακόμα με την περίεργη κόρη της την Ελένη και τα δύο της εγγόνια και τον γιο της, το Θόδωρο... Με τον καιρό, ο Θόδωρος θα γίνει για τη Νίνα, το..τρίτο στεφάνι..!
Trivia: Μία υπέροχη τηλεοπτική μεταφορά δια χειρός Δαλιανίδη που αγαπήθηκε πολύ από τον κόσμο. Η Νένα Μεντή έδωσε ρέστα ως Νίνα και από την οθόνη πέρασε πλήθος γνωστών και αγνώστων (τότε) ηθοποιών. Το "Τρίτο Στεφάνι" ήταν ένα λαογραφικό ψηφιδωτό των δεκαετιών '40, '50 & '60... Τα τραγούδια της σειράς ερμηνεύει η Άλκηστις Πρωτοψάλτη.