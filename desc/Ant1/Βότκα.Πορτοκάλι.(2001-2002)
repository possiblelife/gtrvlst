Ο Σπύρος, λογιστής, χάνει τη δουλειά του και η γυναίκα του, Γωγώ, μια θερμόαιμη κομμώτρια, τον απειλεί με χωρισμό. O Σπύρος καταλήγει σ ένα μπαράκι, μεθάει με βότκα και ερωτεύεται κεραυνοβόλα τη Nατάσα, τη Ρωσίδα μπαργούμαν, που είναι το κορίτσι του ιδιοκτήτη του μπαρ, του Βαγγέλη. Το ίδιο βράδυ, ο Σπύρος σώζει τη ζωή του Βαγγέλη από τις σφαίρες μιας συμμορίας και εκείνος του προτείνει να δουλέψει γι αυτόν, θεωρώντας τον "αδερφό" του. Έτσι, ο Σπύρος βρίσκεται συνεχώς κοντά στη Νατάσα και το… μοιραίο αίσθημα δεν αργεί να προκύψει. Στο μεταξύ, η Γωγώ, που έχει βάλει στο μάτι τον Βαγγέλη, δεν υποψιάζεται τίποτα για τη Νατάσα, επειδή δεν διανοείται ότι ο Σπύρος μπορεί να συγκινήσει ερωτικά μια γυναίκα. O Σπύρος, ωστόσο, εγκαταλείπει τη Γωγώ και συζεί κρυφά με τη Νατάσα. Kι ο Βαγγέλης, για να την βρει, ζητάει τη βοήθεια -ποιου άλλου;- του "αδελφού" του, του Σπύρου. Όταν εκείνος αναγκάζεται να του αποκαλύψει την αλήθεια…