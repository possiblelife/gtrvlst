Πριν από 20 περίπου χρόνια, ένας χαρούμενος έφηβος ετοιμαζόταν για ένα ερωτικό ραντεβού, στο οποίο σκόπευε να χάσει την παρθενιά του… Όμως, ένα ατύχημα στην μπανιέρα τον έριξε σε κώμα! Σήμερα, ο τότε νεαρός συνέρχεται από το κώμα! Μόνο που είναι πλέον 35 ετών και έχει χάσει τα πάντα, εκτός από την παρθενιά του! Με το μυαλό 15χρονου και με τη μνήμη του καρφωμένη στο 1989, ξυπνά και βλέπει γύρω του έναν άλλο κόσμο! Τα ερωτηματικά και τα θαυμαστικά είναι ατελείωτα: Τι απέγινε η δραχμή; Πού πήγε το σιντριβάνι της Ομόνοιας; Γιατί όλοι κυκλοφορούν με κάτι που κρέμεται από το αυτί τους; Τι ακριβώς είναι το Internet; Α, έχουμε και μετρό! Γίναμε πρωταθλητές Ευρώπης κι εγώ κοιμόμουν!!! Ευτυχώς, ο ήρωάς μας έχει στο πλευρό του τον κολλητό του, τη γεροντοκόρη πλέον, αδελφή του και μία όμορφη ύπαρξη που μπαίνει στη ζωή του… Άραγε θα καταφέρουν να τον κάνουν άνδρα; Ή μήπως θα καταφέρει αυτός να τους κάνει και πάλι παιδιά;