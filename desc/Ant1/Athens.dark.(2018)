Ο Ορφέας είναι ένας νεαρός δημοσιογράφος που βλέπει τη ζωή και την καριέρα του να βρίσκονται σε αδιέξοδο. Όταν του αναθέτουν να καλύψει τη συναυλία ενός goth συγκροτήματος, δεν φαντάζεται πως μπροστά στα μάτια του θα γίνει μια φονική μάχη ανάμεσα σε βαμπίρ και Κυνηγούς Βρικολάκων, η οποία θα του αποκαλύψει τον αθέατο κόσμο που υπάρχει ανάμεσά μας εδώ και αιώνες. Σύντομα ο Ορφέας θα δει τον Μάξιμο, ένα επιθετικό πανάρχαιο βαμπίρ να του προσφέρει κάτι που ποτέ δεν φανταζόταν: την αιώνια ζωή, αλλά και την ευκαιρία να εκδικηθεί αυτούς που σκότωσαν τον καλύτερό του φίλο και κρατούν αιχμάλωτη την κοπέλα του. 