Μία ιστορία εκδίκησης που κρύβει φιλία, προδοσία, ίντριγκα, μυστήριο και αγώνα για δικαίωση, με επίκεντρο τις σχέσεις 4 γυναικών. Μία σκληρή σχολική φάρσα πριν από 20 χρόνια. Ένας φόνος θα είναι η αφορμή για να βρεθούν ξανά. Παλιοί και νέοι άλυτοι λογαριασμοί, θα δοκιμάζουν συνεχώς τις ηρωίδες μας. Τίποτα δεν πρόκειται να είναι ποτέ το ίδιο ξανά. Η σειρά τουρκικής παραγωγής, που σημειώνει ήδη τεράστια επιτυχία στη γείτονα χώρα, παρακολουθεί τις ζωές τεσσάρων γυναικών, οι οποίες φαινομενικά δείχνουν να είναι ευτυχισμένες και επιτυχημένες. Στην πραγματικότητα, όμως,  έρχονται αντιμέτωπες με σοβαρές κρίσεις, σε φιλικό και  οικογενειακό επίπεδο, μπλέκονται σε ίντριγκες ενώ σκοτεινά μυστικά αποκαλύπτονται. Τέσσερις όμορφες, επιτυχημένες γυναίκες – παιδικές φίλες - ξανασυναντιούνται μετά από 20 χρόνια έχοντας  παλιούς λογαριασμούς να επιλύσουν, ενώ  νέες αντιζηλίες θα  προκύψουν. Ως έφηβες , η Arzu (Tulin Ozen), η Merve (Aslhan Gurbuz ) και η Pelin (Bade Iscil ) έκαναν μια σκληρή φάρσα  στην  καλύτερη τους φίλη Oya (Gokce Bahadr), μία φάρσα που της κόστισε πολύ ακριβά. Οι  τρεις παρέμεναν φίλες  αλλά όχι και με την Oya,καθώς ποτέ δεν τόλμησαν να έρθουν  σε επαφή μαζί της, γνωρίζοντας  ότι αυτές την οδήγησαν σε απόπειρα αυτοκτονίας. Όταν η τύχη τις φέρνει κοντά, η Oya είναι αποφασισμένη  να μείνει κοντά στις τρεις  γυναίκες  για να πάρει την  εκδίκησή της. 