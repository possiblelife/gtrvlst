Μια δικηγόρος της υψηλής κοινωνίας με λογοτεχνικές φιλοδοξίες και ένας γοητευτικός επαρχιώτης, που σιγά-σιγά μεταμορφώνεται σε διανοούμενο, είναι τα κεντρικά πρόσωπα αυτής της πρωτότυπης, αισθηματικής κωμωδίας. Στην προσπάθειά της να καταξιωθεί ως συγγραφέας, η όμορφη νομικός στέλνει το βιβλίο της σε έναν εκδοτικό οίκο υπογράφοντας με αντρικό όνομα. Η παράτολμη αυτή κίνηση την οδηγεί σε μια σειρά απίστευτων παρεξηγήσεων, αφού η εκδοτική εταιρία εκτός από το βιβλίο, θέλει να "πουλήσει" και την εικόνα ενός άντρα συγγραφέα-sex symbol. Έτσι η συγγραφέας αναγκάζεται να δώσει σάρκα και οστά στο ανύπαρκτο αυτό αρσενικό, με την βοήθεια του επαρχιώτη, που απέχει πολύ από την εικόνα του σέξι διανοούμενου. Όταν μπαίνει στο παιχνίδι και ο έρωτας, όλα μπερδεύονται γλυκά...