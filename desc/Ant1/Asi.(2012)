Πρόκειται για μια ιδιαίτερα προσεγμένη και πλούσια παραγωγή, με δυνατό σενάριο και εξαιρετική σκηνοθεσία. Στο "ASI" πρωταγωνιστούν κορυφαίοι ηθοποιοί της Τουρκίας, όπως η λαμπερή Τουμπά Μπουγιουκουστούν και ο γοητευτικός Μουράτ Γιλντριρίμ, οι οποίοι συναρπάζουν με τις μοναδικές τους ερμηνείες, σε μια ιστορία που λάτρεψαν εκατομμύρια τηλεθεατές. Αγάπη και περηφάνια. Η σύγκρουση ανάμεσα σ αυτά τα δύο συναισθήματα θα είναι μοιραία. Κανένας δεν γνωρίζει ποιον και πότε θα ερωτευτεί, ακριβώς όπως δεν μπορεί να επιλέξει σε ποιο "κομμάτι της γης" θα γεννηθεί. Ο Ντεμίρ είναι ένας νεαρός, επιτυχημένος επιχειρηματίας, ο οποίος αφήνει τη ζωή του στην Κωνσταντινούπολη και επιστρέφει στην πόλη που γεννήθηκε, την Αντάκια. Από εκεί έφυγε όταν ήταν μόλις έξι χρονών, τότε που πέθανε η μητέρα του. Η ζωή του Ντεμίρ είναι στοιχειωμένη από το "μυστικό" της οικογένειάς του, που είναι καλά κρυμμένο στα εδάφη της γενέτειράς του. Σκοπός της επιστροφής του είναι το ξεκαθάρισμα λογαριασμών και η εκδίκηση. Την ημέρα που φτάνει στην Αντάκια, γίνεται μάρτυρας ενός ατυχήματος στον ποταμό Ασί. Τότε γνωρίζει μια όμορφη αγρότισσα , η οποία θα του αλλάξει για πάντα τη ζωή. Ο Ντεμίρ αναστατώνεται από το ωραίο και ατίθασο κορίτσι, που του θυμίζει τη μητέρα του. Η Ασί είναι μια από τις όμορφες κόρες της οικογένειας Κοζτζουογλού, που ζουν καλλιεργώντας τη γη των προγόνων τους. Ενώ ο Ντεμίρ ψάχνει την οικογένεια που ευθύνεται για τον θάνατο της μητέρας του, ο έρωτας ανάμεσα σ αυτόν και την Ασί συνεχώς φουντώνει. Όμως, μια "μοιραία" ανατροπή τον περιμένει, όταν ανακαλύψει αυτό που απεγνωσμένα αναζητούσε. Η όμορφη κοπέλα και η οικογένεια που έψαχνε, συνδέονται από μια απροσδόκητα στενή σχέση. Το μυστικό που θ αποκαλυφθεί συγκλονίζει συθέμελα τα αισθήματα των δύο ερωτευμένων. Τότε θα πρέπει να πολεμήσουν την αγάπη τους και ν αντισταθούν με οποιαδήποτε τίμημα πριν να είναι πολύ αργά!