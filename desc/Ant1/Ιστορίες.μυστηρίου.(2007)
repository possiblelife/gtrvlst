Πραγματικές, ανεξήγητες και μεταφυσικές "Ιστορίες μυστηρίου" αφηγείται η Μάρα Μεϊμαρίδη, στο δραματοποιημένο ντοκιμαντέρ του ΑΝΤ1. Χωρίς υπερβολές εντυπωσιασμού και χωρίς να παίρνει θέση, η νέα εκπομπή θα προσεγγίζει με αντικειμενικότητα ανεξιχνίαστα γεγονότα. Αρχικά οι ιστορίες θα δραματοποιούνται στους φυσικούς χώρους όπου συνέβησαν τα γεγονότα και στη συνέχεια θα τίθενται ερωτήματα, που θα απαντώνται από επιστήμονες και διάφορους ειδικούς στο στούντιο. Με ρεαλισμό, με ατμόσφαιρα μυστηρίου, αλλά και με αποστασιοποίηση, οι "Ιστορίες Μυστηρίου" θα αφηγούνται τα γεγονότα, επιτρέποντας στον τηλεθεατή να βγάλει τα δικά του αβίαστα συμπεράσματα.