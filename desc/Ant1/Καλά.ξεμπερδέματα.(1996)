Οι ήρωες της σειράς είναι γύρω στα σαράντα, πετυχημένοι επαγγελματικά και ζουν με μεγάλη οικονομική άνεση που φθάνει ως τη χλιδή. Όμως η επικοινωνία μεταξύ τους είναι προβληματική. Οι άντρες είναι παραμερισμένοι ενώ την ομάδα εξουσίας φαίνεται να αποτελούν οι γυναίκες. Γυναίκες, όμως, με νευρώσεις, που έχουν πετύχει επαγγελματικά αλλά η προσωπική τους ζωή δεν έχει να παρουσιάσει κανένα ενδιαφέρον. Παρά τη γενική αναστάτωση που δημιουργούν, το μπέρδεμα, τις ίντριγκες, τα κινητά τηλέφωνα και τους ανεκπλήρωτους έρωτες, το μήνυμα που δίνουν είναι αισιόδοξο.