Μετά την έκρηξη στο σκάφος "Αλεξάνδρα", το πτώμα του Έρικ Φρόιμπεργκ (Βασίλη Μαυρομάτη) περισυνελλέγη σε άθλια κατάσταση και οι ανακρίσεις δείχνουν φόνο με πρώτη ύποπτο τη σύζυγό του, Αλεξάνδρα Φρόιμπεργκ (Λίλα Καφαντάρη) ...με την οποία υπήρξε παντρεμένος και στην πραγματικότητα. Το σενάριο αυτό, μάλιστα, δείχνει πολύ πιθανό καθώς υπάρχουν φήμες για εξωσυζυγικές σχέσεις της Αλεξάνδρας με τον γιατρό Κίμωνα Ραζή (Πάνο Μιχαλόπουλο). Στο ρόλο του κακού ο Χρηστέας (Γιώργος Λέφας). Θα καταφέρει να ανακαλύψει ο λιμενάρχης, Στέφανος Κυριαζής (Βάσος Αδριανός) σε συνεργασία με τις αστυνομικές αρχές τον πραγματικό ένοχο; Χαρακτηριστικές οι σκηνές στη βίλα Φρόιμπεργκ και στο γαλάζιο της θάλασσας που απλώνεται μπροστά της.