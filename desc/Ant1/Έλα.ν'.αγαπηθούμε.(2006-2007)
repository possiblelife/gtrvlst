Ο Κώστας, γόνος πλούσιας οικογένειας, συναντιέται τυχαία με τη Μαίρη, που μόλις έχει τελειώσει το μεταπτυχιακό της στα οικονομικά, ενώ παράλληλα δουλεύει για να μην επιβαρύνει τους γονείς της. Η Μαίρη είναι όμορφη, αλλά τη συνοδεύει "ευχή και κατάρα" το επώνυμό της, που είναι το ίδιο με κάποιου πάμπλουτου εφοπλιστή. Η συνάντηση είναι από την αρχή εκρηκτική, γεμάτη συγκρούσεις και η Μαίρη, χωρίς να το θέλει παγιδεύεται στην εντύπωση που έχει ο Κώστας γι αυτήν, ότι είναι κόρη εφοπλιστή. Σ αυτό βοηθάει και η Αλίκη, παλιά ερωμένη του Κώστα, στην οποία η Μαίρη δούλεψε για λίγο καιρό φροντίζοντας τον γιο της. Η σχέση του Κώστα και της Μαίρης εξελίσσεται μέσα σε διάφορες συγκρούσεις και ίντριγκες, το αίσθημα προχωράει και η Μαίρη ζει με την αγωνία της αποκάλυψης. Όμως τη μέρα που νομίζει πως όλα καταστρέφονται, η αποκάλυψη της πραγματικότητας έρχεται να συγκλονίσει και την ίδια.