H Αντζέλικα είναι μια νέα κοπέλα, που έρχεται στην Αθήνα να σπουδάσει ιατρική. Κατά βάθος όμως, έχει άλλους στόχους. Κρυφά από τους γονείς της, παρακολουθεί μαθήματα σε Δραματική Σχολή. Το μυστικό αυτό γνωρίζει μόνο η φίλη της, η Πέγκυ. Καθώς η Πέγκυ δεν μπορεί να κρατήσει μυστικό, αποκαλύπτει κατά λάθος το μυστικό της Αντζέλικας στο νεοφερμένο ένοικο της πολυκατοικίας τους, τον Ντίνο, έναν γοητευτικό καθηγητή πιάνου. Ο Ντίνος, προκειμένου να γλιτώσει ένα γάμο που θέλει να του επιβάλει η θεία του, ζητάει από την Αντζέλικα να παραστήσει τη γυναίκα του. Την εκβιάζει μάλιστα ότι θα αποκαλύψει το μυστικό της στους γονείς της, αν δεν δεχτεί...