Η σειρά παρακολουθεί τις περιπέτειες και τα παθήματα του Ζάχου Δόγκανου, μεγάλου καρδιοκατακτητή με πολυάριθμες κατακτήσεις κατά το παρελθόν του. Κατά τη διάρκεια της σειράς, ο Δόγκανος που είναι αρραβωνιασμένος συναντάει τυχαία γυναίκες που έχουν περάσει από τη ζωή του και τον βάζουν σε μπελάδες. Στη ζωή του Δόγκανου υπάρχουν ακόμα ο συνέταιρός του στο γραφείο που διατηρεί, η αρραβωνιαστικιά του, ο ανιψιός του, η υπηρέτριά του και η θεία του που άλλοτε του δημιουργούν και άλλοτε τον γλιτώνουν από περιπέτειες.