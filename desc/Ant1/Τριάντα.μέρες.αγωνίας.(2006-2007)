Ο Αχιλλέας, είναι εκδότης..ελαφρών αναγνωσμάτων, αλλά με μεγάλη οικονομική άνεση ενώ η Λένα είναι πολύ καλή δικηγόρος και από πολύ καλή οικογένεια των βορείων προαστίων και με δικό της γραφείο. Η μοίρα τους έφερε κοντά, ο έρωτας ήταν κεραυνοβόλος και το ευτυχές τέλος του δεν θα μπορούσε παρά να γραφτεί με μια ρομαντική τελετή γάμου. Η ιδιαιτερότητα αυτής της τελετής είναι ότι πρέπει να γίνει σε τριάντα μέρες, καθώς η Λένα ονειρευόταν από παιδί να γίνει ο γάμος της την μέρα των γενεθλίων της, τα οποία έρχονται ακριβώς σε ένα μήνα. Ωστόσο τίποτα δεν φαίνεται να πηγαίνει καλά αφού κανένας από το περιβάλλον τους δεν θέλει αυτόν τον γάμο. Θα προλάβει άραγε το ζευγάρι να κάμψει τις αντιστάσεις των γονιών της Λένας και να ικανοποιήσει τις επιθυμίες των γονιών του Αχιλλέα; Και φυσικά δεν είναι μόνο αυτά, αφού τα ευτράπελα είναι πολλά. Από τη μία ο φίλος του Αχιλλέα που είναι εκ φύσεως κατά του γάμου αλλά από την άλλη και η φίλη της Λένας, η Ηρώ, η οποία πιστεύει ότι ο Αχιλλέας δεν είναι ο κατάλληλος σύζυγος για την φίλη της. Μέσα σε όλα αυτά θα υπάρχουν και τα προβλήματα του Ντέμη, μικρότερου αδελφού του Αχιλλέα, αλλά και της κοπέλας του, Σούλας, που θα είναι ιδιαίτερα αφελής.