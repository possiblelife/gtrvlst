Παθιασμένος έρωτας και αινιγματική μαγεία, με φόντο τη σκιά του Kιλιμάντζαρο και τη Mομπάσα. Η Λίνα Ιωαννίδου, μια νεαρή και ταλαντούχα συγγραφέας, αναζητά υλικό για το νέο της βιβλίο στην απέραντη σαβάνα της Kένυας, με φόντο το κτήμα του Νίκου Ζατέλη. Από εκεί είχε ξεκινήσει και ο Γιάννος, ο ετεροθαλής αδελφός της, για το τελευταίο ταξίδι του με προορισμό τα βάθη μιας αφρικανικής χώρας, όπου εξαφανίστηκε χωρίς ν'αφήσει ίχνη. Ο συνεταίρος του Νίκος και η Ράντα, η μιγάδα σύντροφός του, ίσως να γνωρίζουν κάτι για τη μυστηριώδη εξαφάνιση, όμως κρατούν καλά κλειστό το στόμα τους. Τη Λίνα συνοδεύει στο ταξίδι της ο Αντώνης, ένας νεαρός φιλόδοξος χρηματιστής, που είναι τρελά ερωτευμένος μαζί της. Στη διάρκεια παραμονής της Λίνας στην Αφρική συμβαίνουν πολλά. Η Αφρική γίνεται γι αυτήν ένας απέραντος "μαύρος ωκεανός", στον οποίο βυθίζεται ανακαλύπτοντας τις χαρές αλλά και τους κινδύνους που κρύβει στα σκοτεινά του βάθη. Οδηγός της στο ταξίδι του έρωτα και της αυτογνωσίας γίνεται ο Νίκος. Όταν κάποτε έρχεται η στιγμή της αλήθειας, η Λίνα αισθάνεται τον κόσμο γύρω της να καταρρέει...