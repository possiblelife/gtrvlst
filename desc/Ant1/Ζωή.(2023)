Η Ζωή έχασε το χαμόγελό της πριν από 25 χρόνια. Κάνει δύο δουλειές για να τα βγάλει πέρα, ενώ ο άντρας και ο γιος της δεν συνεισφέρουν. Όταν, ένα βράδυ, της πέφτει μια γάστρα στο κεφάλι, η Ζωή πεθαίνει και βιώνει μια μεταφυσική εμπειρία, λίγο πριν οι γιατροί την επαναφέρουν στη ζωή. Δύο εβδομάδες αργότερα, η Ζωή, μπερδεμένη, εξακολουθεί να ζει μια μίζερη και προβλέψιμη καθημερινότητα. Μέχρι που εμφανίζεται μπροστά της ένας άγνωστος άνδρας… Η Ζωή έχει αρχίσει να βλέπει ανθρώπους που έφυγαν άδικα και απότομα από τη ζωή. Αποστολή της είναι να τους βοηθήσει να κλείσουν μια εκκρεμότητα που άφησαν πίσω τους πριν πεθάνουν. Μόνο έτσι θα μπορέσουν να κάνουν οι ψυχές τους το πέρασμα στην αιωνιότητα. Σταδιακά, βρίσκει ξανά το χαμένο της χαμόγελο και την αγάπη της για ζωή μέσα από την αποδοχή του θανάτου και των άλλων, αλλά και της προσωπικής της απώλειας. 