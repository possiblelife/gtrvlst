Διασκευή της οπερέτας του Φραντς Λέχαρ "Εύθυμη Χήρα" η υπόθεση της οποίας διαδραματίζεται σε ένα φανταστικό κρατίδιο- γερμανικό πριγκηπάτο - όπου ένας βαθύπλουτος παντρεύεται μια νεαρή κοπέλα. Όταν πεθαίνει, η χήρα του και κληρονόμος της περιουσίας πηγαίνει στο Παρίσι για να ζήσει μια μεγάλη ζωή. Ο αρχηγός του φανταστικού κρατιδίου δυσανασχετεί με την προοπτική να φύγει και να πάρει μαζί της την τεράστια περιουσία ερωτευόμενη μάλιστα και κάποιον Γάλλο. Έτσι, αναθέτει σε έναν νεαρό ακόλουθο της πρεσβείας να κατακτήσει την χήρα και να την παντρευτεί προκειμένου η περιουσία να μείνει στη χώρα του.