Μια μοναχική καλλιτέχνης ξυλογλυπτικής, η Νικόλ Πομάνου (Δανάη Σκιάδη), επιστρέφει στο χωριό της στην Κομοτηνή για να συναντήσει την οικογένειά της στο μνημόσυνο του πατέρα της. Την επόμενη μέρα της άφιξής της, η μικρότερη αδελφή της εξαφανίζεται. Λίγα χιλιόμετρα μακριά, η αστυνόμος Δέσποινα Λουκίδη (Έλενα Μαυρίδου) φτάνει στην Κομοτηνή για να αναλάβει την εξιχνίαση της υπόθεσης δολοφονίας μιας νεαρής γυναίκας. Η σωρός της ανακαλύπτεται στο Εθνικό Πάρκο Θράκης. Από το θύμα έχουν αφαιρεθεί τα μάτια. Και αυτό είναι μόνο η αρχή. Σε μια κοινότητα εύθραυστων ισορροπιών, που κρύβει ζοφερά μυστικά, οι δαίμονες και τα τραύματα του παρελθόντος στοιχειώνουν τις δύο γυναίκες. Σε ένα κυνήγι με εχθρό τον χρόνο, θα προσπαθήσουν να βάλουν τέλος στον τρόμο και θα έρθουν αντιμέτωπες με το πάθος, τη λύτρωση και την εκδίκηση.