Ο Κώστας Φωτιάδης είναι ένας διάσημος ψυχαναλυτής, παντρεμένος και έχει ένα γιο, τον Άρη. Η Λουκία Τσάvτρα είναι αρχιτέκτων, επίσης παντρεμένη, με μια κόρη, την Κάvτυ. Ο Κώστας και η Λουκία δεν γνωρίζονται. Γνωρίζονται όμως οι σύζυγοί τους, που είναι ερωτευμένοι, κλέβονται αλλά σκοτώνονται σε τροχαίο ατύχημα. Οι κηδείες τους γίνονται στο ίδιο νεκροταφείο, την ίδια μέρα και ώρα. Στο νεκροταφείο γνωρίζονται και τσακώνονται για το ποιος νεκρός θα ταφεί πρώτος. Όταν όμως μαθαίνουν ποιος είναι ποιος τότε αρχίζει το μίσος. Οι μητέρες, όμως, του Κώστα και της Λουκίας, δυο κυρίες του καλού κόσμου, είναι φιλενάδες, χωρίς να το γνωρίζουν τα παιδιά και τα εγγόνια τους. Όταν κάποια στιγμή η Λουκία ζητάει από τη μητέρα της να της βρει διαμέρισμα, αυτή απευθύνεται στη φίλη της, τη μητέρα του Κώστα, που της νοικιάζει ένα δικό της. Έτσι δίπλα στη Λουκία μένει o Κώστας. Ο χήρος, η χήρα και οι μητέρες τους μένουν στην ίδια πολυκατοικία. Αυτά αρκούν για v' αρχίσει το δράμα...