Ο σεναριογράφος φιλοδοξεί να σχολιάσει το πολιτικό κατεστημένο της σύγχρονης Ελλάδας, τους παλαιοκομματικούς μηχανισμούς, τα ρουσφέτια και τα σκάνδαλα μέσα από τις περιπέτειες ενός αιωνίως υποψήφιου βουλευτή και της ξαδέλφης - γραμματέας του, καθώς και των ανεπρόκοπων τριών ανιψιών τους (Γιώργος Λέφας, Μιχάλης Γούναρης, Μανώλης Ιωνάς). Ο ίδιος ο σεναριογράφος, όπως έγραψε αργότερα, θεωρούσε ιδιαίτερα σημαντικό και το ρόλο του φιλάργυρου σαράφη Πεντεδέκα (Αθηνόδωρος Προύσαλης), ενώ τη γυναικεία φιλαρέσκεια εκπροσωπούσαν οι γραμματείς του υποψήφιου βουλευτή (Τέτα Ντούζου, Ευτυχία Μοσχάκη) και η αμερικανίδα σύζυγος του μεγάλου ανιψιού (Νανά Βενέτη).