Ένα ζευγάρι μετά από δεκατρία χρόνια γάμου αποφασίζει να χωρίσει λόγω ασυμφωνίας χαρακτήρων. Εκείνος, ο Αντώνης, τεχνοκράτης, πρώην αριστερός και νυν συντηρητικός, έχει την πεποίθηση ότι οι γυναίκες είναι παιδιά ενός κατώτερου Θεού. Η σύζυγός του, Κλεοπάτρα, μετά από δεκατρία χρόνια υποταγής ξεσηκώνεται από τη δικηγόρο φίλη της -φανατική φεμινίστρια- και διεκδικεί συζυγικά προνόμια. Στη ζωή του ζευγαριού και στα προβλήματά του εμπλέκονται τα δύο παιδιά τους, ο Γιωργάκης και η Λίνα, οι πεθερές και βέβαια οι οικογενειακοί φίλοι αναστατώνοντας περισσότερο την ήδη ταραγμένη οικογενειακή ατμόσφαιρα.