Ο Μάνος Τασάκος, ένας γοητευτικός δικηγόρος και συγγραφέας, αυτοκτονεί στο γραφείο του με ένα περίστροφο. Στέλνει σε ένα φίλο του επίσης συγγραφέα, μέσα σε έναν κίτρινο φάκελο, αποσπάσματα από το καινούριο βιβλίο που ετοίμαζε με εντολή να το τελειώσει εκείνος. Πρόσωπα που εμπλέκονται στην υπόθεση, είναι ο Κωστής Ρούσης, μεγάλος διανοούμενος των Αθηνών και η Μαρία Πετροπούλου, κρυφή ερωμένη του Τασάκου. Μία μεγάλη και περίεργη ιστορία ξετυλίγεται, με καταστάσεις που αναγκάζουν τους ήρωες να περπατήσουν σε τεντωμένο σκοινί.