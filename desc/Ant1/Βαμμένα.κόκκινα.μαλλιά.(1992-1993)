Παρακολουθώντας τις ζωές των δύο κεντρικών ηρώων, τους έρωτές τους, τις απογοητεύσεις και τα όνειρα για τη ζωή, ξεδιπλώνεται το ψηφιδωτό μιας ολόκληρης εποχής από τον Β' Παγκόσμιο Πόλεμο, μέχρι σήμερα. Δύο άνδρες με εντελώς διαφορετικούς χαρακτήρες μοιράζονται τα πάντα, παρουσιάζοντας ο καθένας τη δική του ψυχοσύνθεση και τον τρόπο με τον οποίο αντιμετωπίζουν τα πράγματα. Ο πρώτος, εκ γενετής τυχοδιώκτης, "φευγάτη" φιγούρα, που ξέρει να τολμά και να γεύεται ως το μεδούλι τις καταστάσεις. Ο δεύτερος, δειλός και ταπεινός, δέχεται τη ζωή του ως έχει, μέχρι τη στιγμή που θα θελήσει κι εκείνος να ακολουθήσει το όνειρο... Επίσης, μια γυναίκα αποφασιστική και ριψοκίνδυνη που αρνείται να ζει με νόμους και τελικά αποδεχόμενη τις έμφυτες ανάγκες για ζωή, τα παρατά όλα και περπατάει στα μονοπάτια που επιθυμεί...