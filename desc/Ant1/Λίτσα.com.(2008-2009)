Το πιστολάκι συνάντησε το mouse… Η αγαπημένη μας κομμώτρια συνεχίζει να "διαδικτυώνεται" και να βλέπει τη θετική πλευρά της ζωής. Επιστρέφοντας από την Αγγλία, η Λίτσα έχει στις αποσκευές της ένα βραβείο κομμωτικής, αλλά και ένα καινούργιο αγόρι… Είναι έτοιμη να κάνει μια νέα αρχή με κάποιον που της ταιριάζει πραγματικά, μιας και ο Ηλίας δεν έχει δώσει σημεία ζωής. Κι όχι μόνο αυτό, αλλά αποφασίζει να ανοίξει δικό της κομμωτήριο! Θα καταφέρει το κορίτσι των 700 ευρώ να γίνει επιχειρηματίας; Και τι θα απογίνει το love story "Λίτσα & Ηλίας"; Νέα πρόσωπα εμφανίζονται στην παρέα της Λίτσας και φέρνουν μαζί τους νέες περιπέτειες. Ακόμα και το συνεργείο του Μπάμπη θα γίνει άνω - κάτω εξαιτίας μιας νέας παρουσίας… Τα δεδομένα αλλάζουν. Το blog θα πάρει φωτιά!