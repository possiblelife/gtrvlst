Ο Γιάννης Βούρος και η Πέγκυ Σταθακοπούλου, το ζευγάρι της σειράς "Ταύρος με Τοξότη", ξανά μαζί σε μια ρομαντική κομεντί. Η μοίρα τους φέρνει κοντά και οι οικογένειες τους κάνουν τα πάντα για να τους χωρίσουν. Ο Άγγελος είναι χήρος με τρία παιδιά, την Ρωξάνη (Στέλλα Γιαμπουρά), τον Στέφανο (Κορνήλιος Μπαλόπητος) και την Ναυσικά (Κορίνα Δαμουλιάνου ). Ιδιοκτήτης delicatessen. Η μητέρα του Ρωξάνη (Σοφία Ολυμπίου) συγκατοικεί μαζί του και τον βοηθάει με την ανατροφή των παιδιών όπως και η πεθερά του Ωραιοζήλη (Ειρήνη Κουμαριανού). Η Μαργαρίτα βρίσκεται σε διάσταση εδώ και δύο χρόνια, χωρίς διαζύγιο ακόμη από τον πρώην. Έχει δυο παιδιά τον Μηνά (Παναγιώτης Εξαρχέας) και την Θάλεια (Αγγελική Σπηλιοπούλου). Έχει βιβλιοπωλείο μαζί με την αδελφή της Αμαλία (Γαλήνη Τσεβά). Τα παιδιά του Άγγελου και της Μαργαρίτας πηγαίνουν στο ίδιο σχολείο και έτσι κάποια μέρα βροχερή, σε ένα πάρτι, γνωρίζονται για πρώτη φορά. Ο έρωτας τους είναι κεραυνοβόλος. Έλα όμως που δεν είναι καθόλου εύκολο να ερωτευτείς όταν έχεις τόσους πολλούς μέσα στην καθημερινότητά σου: Τα παιδιά του, τα παιδιά της, οι μαμάδες, οι συγγενείς, οι φίλοι μοιάζουν να συνωμοτούν εναντίον αυτής της σχέσης! Πολλές φορές θα χωρίσουν και πολλές φορές θα καταλάβουν ότι δεν μπορούν να είναι χώρια. Στην προσπάθειά τους να είναι μαζί θα καταλάβουν τα δικά τους όρια και τα όρια των παιδιών τους που συνήθως είναι ακαθόριστα. Θα υπερισχύσουν στο τέλος οι καλές προθέσεις και ο έρωτας;