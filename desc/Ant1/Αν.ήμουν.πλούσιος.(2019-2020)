Τι κοινό έχουν ένας έντιμος βιοπαλαιστής οικογενειάρχης που χάνει το σπίτι του, μια άτυχη ανύπαντρη μητέρα που της κλέβουν αυτοκίνητο και σκύλο, και δύο ορφανά που μεγαλώνουν με μια φιλόδοξη και κακιά μητριά; Είναι οι κάτοχοι της τριπλέτας ενός λαχείου που μοιράζει το μυθικό ποσό των 9 εκατομμυρίων ευρώ! Οι τρεις υπερτυχεροί μπαίνουν, όμως, στο στόχαστρο ενός διάσημου οικονομικού αναλυτή, ο οποίος βάζει σκοπό της ζωής του να τους αρπάξει τα λεφτά, για να γλιτώσει το… κεφάλι του! Για να το πετύχει, θα επιστρατεύσει την πονηριά του, μια αντρική φιλία από το παρελθόν, αλλά και τον γοητευτικό γιο του...