Επιλέχτηκε  από τη μοίρα, παρασύρθηκε  από την εξουσία. Ο Χοσέ Αλφρέντο είναι ένας άνθρωπος ταπεινής καταγωγής, ο οποίος όμως, κατάφερε να κτίσει μια  αυτοκρατορία. Όταν ήταν νέος, πέρασε  μια μεγάλη απογοήτευση και από τότε άρχισε να  επωφελείται από τους  ανθρώπους και τις ευκαιρίες που συναντούσε. Η πορεία της ζωής του, θα καθοριστεί όταν θα βρεθεί τυχαία σε μια μαύρη αγορά  πολύτιμων λίθων  και  αυτό θα γίνει η αφορμή να ασχοληθεί με το εμπόριο διαμαντιών. Στην Ελβετία, συναντά τη Μαρία Μάρτα η  οποία κατάγεται από μια παραδοσιακή αλλά πτωχευμένη  οικογένεια της Βραζιλίας.  Οι δύο τους ενώνουν τις δυνάμεις τους σε ένα γάμο συμφερόντων. Είκοσι χρόνια αργότερα, ο Χοσέ Αλφρέντο γνωστός  πλέον ως Λόρδος Αλφρέντο, καλείται να διαχειριστεί,  αφενός μια αλυσίδα κοσμηματοπωλείων και αφετέρου τις προσωπικές και οικογενειακές  συγκρούσεις. Την ίδια στιγμή το σκοτεινό παρελθόν του έχει γυρίσει για να τον στοιχειώσει. 