Όλα αρχίζουν με ένα λάθος. Ο ρομαντικός Πάρης, με τη βοήθεια του κολλητού του, Ευριπίδη, ξεκινά να κλέψει την αγαπημένη του Νατάσα, απελπισμένος από το άσβεστο μίσος ανάμεσα στις οικογένειες τους. Όμως, μπερδεύεται και κλέβει τη στρίγγλα αδελφή της, την Ελένη. Και τότε ξεσπάει ο πόλεμος... Οι οικογένειες τους βγάζουν τα μαχαίρια, η Νατάσα μεταμορφώνεται σε λαγωνικό, ο Ευριπίδης της συμπαραστέκεται, ενώ ο δαιμόνιος αστυνόμος Πάτσης με το αλάνθαστο ένστικτο εξαπολύει ανθρωποκυνηγητό! Μέσα σε όλα αυτά, μια γυναίκα κλειδί, η κουφο-Ντίνα, καθορίζει άθελά της τις εξελίξεις... Οι δυο φυγάδες, ζουν ασύλληπτες κι εξωφρενικές περιπέτειες. Κι ενώ τρέχουν, ο έρωτας τους προλαβαίνει...