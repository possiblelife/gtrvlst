Είναι οι πιο διάσημοι, οι πιο επιτυχημένοι, οι πιο ακριβοπληρωμένοι celebrities. O κύριος και η κυρία Πελς είναι το τέλειο ζευγάρι, στη ζωή και στην τηλεόραση. Εκτός από μία λεπτομέρεια: μισούνται παράφορα! Μόλις τελειώνει το δελτίο ειδήσεων και βγαίνουν από το στούντιο, πηγαίνει ο καθένας σε άλλο κρεβάτι και σε άλλη αγκαλιά...Ο Στέφανος Πελς είναι γκέι και το πάθος της ζωής του είναι ο Άγγελος ο γιος του καναλάρχη του, με τον οποίο διατηρεί κρυφό δεσμό αν και ο εργοδότης του το γνωρίζει και τους έχει δώσει και τις ευχές του… Με τα χρόνια το έμαθε και η γυναίκα του και οι καβγάδες τους έγιναν ομηρικοί αλλά για χάρη του κόσμου και της θεαματικότητας συντηρεί έναν λευκό γάμο… Εκείνη για να ισορροπήσει διατηρεί σχέση με έναν φιλόδοξο νεαρό ρεπόρτερ και αποφεύγει να συναντήσει τον Άγγελο… Ο Άγγελος έχει παθολογική αγάπη στον Στέφανο και τον ενδιαφέρει από το κοστούμι που φορά ο εραστής του μέχρι τα λουλούδια στο βάζο του και ο καημός του είναι να βγει προς τα έξω η σχέση τους. Ώσπου ένα ατύχημα ρίχνει τον κύριο Πελς σε κώμα κι ένας σωσίας καλείται να τον αντικαταστήσει, στο γυαλί και σε όλα τα υπόλοιπα. Θα καταφέρει αυτός ο ανυποψίαστος άνθρωπος να ανταποκριθεί στις «ιδιαίτερες» απαιτήσεις του ρόλου του;