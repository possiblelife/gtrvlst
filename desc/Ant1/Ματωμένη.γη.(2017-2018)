Ο Crisanto Castañeda ήρθε στη Νάπα πριν από τριάντα χρόνια χωρίς μια δεκάρα στην τσέπη του. Μετά από πολλά χρόνια σκληρής δουλειάς, έχει κατακτήσει τους στόχους του: μια πιστή σύζυγο, τη Mercedes, τέσσερα παιδιά (Emilio, Aurora , Paloma και Leonardo), υπέροχους αμπελώνες και μια μπουτίκ με εκλεκτά κρασιά… Από την άλλη, η Natalia Martínez de Montiel γεννήθηκε και μεγάλωσε στους υπέροχους αμπελώνες της Νάπα και παντρεύτηκε τον Paco Montiel, έναν μορφωμένο και καλό άνδρα, ο οποίος υποστήριξε το όνειρο της να γίνει οινοποιός. Έχει μόνο έναν γιο, τον Luis Montiel, ενώ μεγάλωσε και τον μεγαλύτερο γιο του συζύγου της, τον «δύσκολο» Juan José Montiel. Τα μέλη των οικογενειών Montiel και Castañeda είναι φίλοι και συνεργάζονται στενά, βοηθώντας ο ένας τον άλλο στην παραγωγή κρασιού. Αλλά αυτή η ειρηνική σχέση κλονίζεται όταν ο Emilio ,ο μεγαλύτερος γιος των Castañeda, σκοτώνεται σε αυτοκινητιστικό δυστύχημα που προκλήθηκε από την απερισκεψία του καλύτερου φίλου του, του Juan José Montiel. Μετά από αυτό το τραγικό γεγονός, ο Crisanto Castañeda ορκίζεται να καταστρέψει τον Juan Jose και τους Montiel. Όμως, θα αντιμετωπίσει ισχυρή αντίσταση και εμπόδια από τη Natalia Montiel. Παρ' όλα αυτά που συμβαίνουν γύρω τους, παρά το μίσος και τη δυσαρέσκεια που τους περιβάλλει, ένας παράφορος έρωτας θα φουντώσει αναμεσά στον Juan Jose Montiel και την όμορφη αλλά και παντρεμένη Aurora Castañeda. Έντονα συναισθήματα που εναλλάσσονται από τη μια στιγμή στην άλλη, χαρακτήρες που φτάνουν στα άκρα για όσα επιθυμούν, και δύο οικογένειες για τις οποίες η γεύση του κρασιού θα μετατραπεί σε δίψα για εκδίκηση!