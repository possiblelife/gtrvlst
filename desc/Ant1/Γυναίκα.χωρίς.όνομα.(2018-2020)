Η Κάτια (Μαριάννα Τουμασάτου) ψάχνει απεγνωσμένα έναν συμβατό δότη για να σωθεί ο 10χρονος γιος της. Η Μαρίνα (Ντόρα Μακρυγιάννη) είναι η μοναδική συμβατή δότρια αλλά ανακαλύπτει ότι είναι έγκυος και ότι είναι αδύνατον να βοηθήσει την Κάτια η οποία χρησιμοποιεί κάθε μέσο για να την αναγκάσει. Προκειμένου να ξεφύγει και να σώσει το μωρό της, η Μαρίνα  προδομένη πλέον από τον έρωτά της, Κωστή (Πάνος Νάτσης) κατασκευάζει την ενοχή της και καταδικάζεται ως «Γυναίκα Χωρίς Όνομα» για ένα φόνο που δεν διέπραξε ποτέ! Γεννά την κόρη της με ασφάλεια στη φυλακή και την ονομάζει Ελπίδα. Η Κάτια, τελικά, θα χάσει το παιδί της και βάζει σκοπό της ζωή της να βρει τη Μαρίνα και να την κάνει να πληρώσει με το ίδιο νόμισμα, να στερηθεί και εκείνη για πάντα το ίδιο της το παιδί. Και το καταφέρνει. Τότε, η Μαρίνα με τη βοήθεια της συγκρατούμενής της, Μάρθας (Ταμίλα Κουλίεβα), θα καταφέρει να βγει από τη φυλακή. Αποφασισμένη να φτάσει μέχρι τέλους μεταμορφώνεται σε μία ισότιμη αντίπαλο. Με άλλο όνομα και εμφάνιση επιστρέφει στη ζωή της Κάτιας και όλων εκείνων που την πλήγωσαν για να τους καταστρέψει. Οι δύο γυναίκες, η Μαρίνα και η Κάτια, θα βρεθούν αντιμέτωπες η μία με την άλλη και το μίσος τους θα τις οδηγήσει στα πιο επικίνδυνα και σκληρά μονοπάτια. Αυτό που δεν γνωρίζουν είναι ότι το αόρατο χέρι της μοίρας που τις έδεσε μαζί, κρύβει μια συγκλονιστική αλήθεια.