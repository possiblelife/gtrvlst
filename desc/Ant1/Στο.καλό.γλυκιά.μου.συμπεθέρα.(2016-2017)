Κωμική σειρά που καυτηριάζει και παράλληλα αποτυπώνει με τον πλέον εύστοχο τρόπο τη ψυχολογική κατάσταση των Ελλήνων κατά τη διάρκεια του κρισιμότερου οχταημέρου του καλοκαιριού του 2015, των πιο «τρελών» ημερών που προηγήθηκαν του δημοψηφίσματος του Ιουλίου 2015. Ένα δημοψήφισμα, δύο συμπεθέρες που μισιούνται θανάσιμα, ένας αρραβώνας, ένα ατύχημα, ένα καλά κρυμμένο μυστικό στο υπόγειο μιας τράπεζας, ένας μυστηριώδης Κινέζος έξω από την τράπεζα, θα κάνουν τις Δευτέρες μας πιο αστείες και μοναδικές από ποτέ. Καλοκαίρι 2015. Ξαφνικά, ένα πρωθυπουργικό διάγγελμα με ανακοίνωση δημοψηφίσματος κάνει τις θερμοκρασίες όλων να χτυπήσουν κόκκινο. Μέσα σε αυτή την «καυτή» εβδομάδα θα συμβούν απρόσμενες εξελίξεις, πέρα από κάθε καλοκαιρινή φαντασία. Δύο οικογένειες, της Μαρίτσας και του Σπύρου Καψαμπέλη και της Μάγδας και του Αντώνη Ρεντούμη που ζουν κάπου στα περίχωρα της Αττικής - εκτός από το δημοψήφισμα για το οποίο διαφωνούν κάθετα - τις χωρίζει άβυσσος. Αυτό όμως το καλοκαίρι, είναι όλοι αναγκασμένοι να αφήσουν στην άκρη τις αντιθέσεις τους και να έρθουν πιο κοντά, αφού αρραβωνιάζουν τα παιδιά τους, τη Νεφέλη και τον Πέτρο. Όλα είναι έτοιμα για τη μεγάλη βραδιά εκτός από τις δύο συμπεθέρες, τη Μάγδα και τη Μαρίτσα, που θα προτιμούσαν να μην γινόταν ποτέ αυτός ο αρραβώνας. Στο γλέντι ένα κωμικοτραγικό γεγονός θα αλλάξει τις ζωές τους για πάντα. Σενάριο: Λευτέρης Παπαπέτρου Σκηνοθεσία: Αμαλία Γιαννίκου Εκτέλεση Παραγωγής: ANTS Productions Πρωταγωνιστούν: Μαρία Καβογιάννη, Χρήστος Χατζηπαναγιώτης, Aλέξανδρος Λογοθέτης, Ζέτα Μακρυπούλια, Θοδωρής Κατσαφάδος, Ιωάννα Μαυρέα, Στέλλα Γκίκα, Παντελής Καναράκης, Νίκος Κάπιος Μαζί τους οι: Chalil Alizada, Γιάννης Αθητάκης, Αλέξανδρος Βάρθης, Βασίλης Γιακουμάρος, Ντάνη Γιαννακοπούλου, Στεφανία Γκουρνέλου, Πολυτίμη Κανέλλου, Μπάμπης Κλαλιώτης, Αυγουστίνος Κούμουλος, Ορνέλα Λούτη, Ματίνα Νικολάου, Δώρα Παπαδάτου, Βαγγέλης Πιτσιλός, Σπύρος Σαραφιανός, Τίνα Τράκου, Κυριάκος Τσιάμης.