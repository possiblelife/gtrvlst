Η Σοφία είναι γιατρός παθολόγος. Έχει ένα χρόνο που πήρε το δίπλωμα της και περίπου έξι μήνες που είναι παντρεμένη. Ο άντρας της, o Τάσος, είναι φωτογράφος μοντέλων. Γνωρίστηκαν, ερωτεύτηκαν και παντρεύτηκαν πολύ βιαστικά. Η Σοφία, εργάζεται ώρες ατέλειωτες προσπαθώντας να καθιερωθεί στον ιατρικό χώρο. Αυτή όμως η επαγγελματική προσήλωση έχει σοβαρές επιπτώσεις στην οικογενειακή ζωή της. Σχεδόν όλο το 24ωρo τρέχει στο νοσοκομείο και τους ασθενείς της, ενώ πρέπει ταυτόχρονα να φροντίζει τον άντρα και το σπίτι της, και να ανταποκρίνεται στις διάφορες οικογενειακές τους υποχρεώσεις. Η δυσαρέσκεια του συζύγου, αλλά και των πεθερικών της είναι φανερή. Σνομπ, πλούσιοι και αριστοκράτες, οι γονείς του Τάσου της κάνουν τη ζωή δύσκολη, ιδιαίτερα κάθε φορά που την επισκέπτονται κι εκείνη προσπαθεί με αγωνία να παραστήσει την τέλεια σύζυγο. Φυσικά, ούτε η ερωτική ζωή του ζευγαριού είναι ανέμελη. Ο Τάσος θέλει παιδιά, η Σοφία δεν προλαβαίνει.