Τρεις άνθρωποι ενώνονται από τη μοίρα και σχηματίζουν μια εκρηκτική ομάδα: γίνονται τιμωροί απατεώνων, με έδρα τον Λευκό Οίκο, ένα άσπρο νεοκλασικό σπίτι. Ο ιδιοκτήτης του Λευκού Οίκου, γόνος μεγαλοαστικής οικογένειας, οργανώνει αριστοτεχνικές κομπίνες σε βάρος απατεώνων που δεν τιμωρήθηκαν για τις παρανομίες τους. "Συνεταίροι" του, ένας λαϊκός κομπιναδόρος, πλην "χαμένος" και χρεωμένος τζογαδόρος, που καταδιώκεται από τοκογλύφους και μια κακομαθημένη κόρη εφοπλιστή, που θέλει να αυτοκτονήσει επειδή ανακάλυψε ότι ο άνδρας της την απατάει συστηματικά με την καλύτερή της φίλη. Βοηθός στις "αποστολές" τους, ένας "μικρός για όλες τις δουλειές", που συχνά γίνεται ανυπάκουος λόγω έρωτα. Οι άνθρωποι αυτοί γίνονται φίλοι και υποψήφιοι εραστές, αφού το εκρηκτικό θηλυκό της παρέας γίνεται το μήλο της έριδος.
Guest stars, πολλοί συνεργάτες και υποψήφια θύματα της τρομερής συμμορίας…