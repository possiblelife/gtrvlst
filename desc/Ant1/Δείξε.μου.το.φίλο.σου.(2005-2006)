Τρία αγόρια και τρία κορίτσια. Έξι νέοι άνθρωποι που προσπαθούν να επιβιώσουν στη ζούγκλα της Αθήνας και να πραγματοποιήσουν τα όνειρα τους. Κοινό τους σημείο κάτι πολύ συνηθισμένο στις μέρες μας, είναι και οι έξι παιδιά χωρισμένων γονιών. Έτσι, όταν συναντιούνται βρίσκουν τη συντροφικότητα, την παρηγοριά και την υποστήριξη ο ένας στον άλλον και η φιλία τους γίνεται το τέλειο αντίδοτο στις πιέσεις της καθημερινότητας.