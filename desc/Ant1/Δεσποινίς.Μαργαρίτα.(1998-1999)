Η Μαργαρίτα είναι γραμματέας του Σταύρου, διευθυντή μιας εφημερίδας, αλλά ουσιαστικά ασκεί χρέη αρχισυντάκτη. Παρόλο που η Μαργαρίτα είναι εδώ και χρόνια κρυφά ερωτευμένη με τον Σταύρο, εκείνος, γνωστός γυναικοκατακτητής, αποφασίζει να παντρευτεί τη φίλη της, Μαρίνα, που είναι τηλεοπτική σταρ. Η Μαργαρίτα παθαίνει το σοκ της ζωής της, όμως δεν φανερώνει σε κανέναν τίποτα, εκτός από τον φίλο της, Ανδρέα, που είναι αθλητικός συντάκτης. Ο Σταύρος, εξάλλου, δεν λέει να σταματήσει το γνώριμο σπορ του, το φλερτ και οι σχέσεις του με τη Μαρίνα πάνε από το κακό στο χειρότερο. Μάλιστα η σχέση τους επιβιώνει μόνο χάρη στις διαρκείς σωτήριες παρεμβάσεις της Μαργαρίτας, που έτσι όμως καταστρέφει τα δικά της όνειρα. Κάποτε η δεσποινίς Μαργαρίτα, που είναι η κινητήρια δύναμη της εφημερίδας, ανακαλύπτει τον εαυτό της. Αρχίζει να προσέχει την εμφάνισή της και αποκτά έναν καινούριο έρωτα, τον Αλέξανδρο. Τότε είναι που η κυκλοφορία της εφημερίδας παίρνει τον κατήφορο. Και τότε είναι που ο Σταύρος καταλαβαίνει τι είχε και τι έχασε...