Δραματική σειρά που διαδραματίζεται την περίοδο της Αγγλοκρατίας, περί τα 1922, και συνεχίζει μια πορεία μέσα από τις ιστορικές εξελίξεις της εποχής και φτάνει μέχρι τα Οκτωβριανά. Η ιστορία λαμβάνει χώρα στην περιοχή Καρπασίας και κινείται παράλληλα ανάμεσα σε Αμμόχωστο και Λευκωσία, ενώ ταυτόχρονα με τα διάφορα γεγονότα που διαδραματίζονται στις ζωές των ηρώων της, μας παρουσιάζει και άλλες πτυχές της κυπριακής υπαίθρου, όπως για παράδειγμα την παραγωγή κυπριακών πρώτων υλών και ετοιμασία τους για εξαγωγή, όπως μετάξι, λινάρι, βαμβάκι, καπνό.