Ιούνιος 1965. Η Σοφία, κόρη της Μυριάνθης και του Δαμιανού, μετά από δεκαοχτώ χρόνια στην Αγγλία, επιστρέφει στην Κύπρο για διακοπές. Με την άφιξή της αποκαλύπτονται αλήθειες για το παρελθόν και το παρόν που αλλάζουν όλες τις ισορροπίες ανάμεσα στα μέλη της οικογένειας. Σχέσεις αγάπης και εμπιστοσύνης κλονίζονται και καταρρέουν. Για τα απανωτά χτυπήματα της μοίρας που θα ακολουθήσουν, η Μυριάνθη θα πιστέψει ότι ευθύνεται μια κατάρα που βαραίνει την οικογένεια και την οποία κρατούσε μέχρι σήμερα ως επτασφράγιστο μυστικό. Ο Δαμιανός, διχασμένος ανάμεσα στην οικογένειά του και στην Ελένη, την ερωμένη του, οδηγείται σε ακραίες πράξεις που θα έχουν απρόβλεπτες συνέπειες και θα τον απομονώσουν ακόμα περισσότερο. Η Κλειώ, η μικρότερη κόρη της οικογένειας, θα γνωρίσει τον έρωτα στο πρόσωπο του Δημήτρη. Με την αισιοδοξία και τη δύναμη που την χαρακτηρίζουν, θα μπορέσει άραγε να φτάσει στην ευτυχία ή μήπως θα πιαστεί στον ιστό μιας καλοστημένης παγίδας;