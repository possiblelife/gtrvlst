Τα «Ρόδα της οργής» τοποθετούνται χρονικά στις αρχές του 20ού αιώνα, στην περίοδο της έξαρσης στην κυπριακή κοινωνία της τοκογλυφίας, όπου άνθρωποι χαμηλής κοινωνικής θέσης και όχι μόνο έχαναν την ακίνητή τους περιουσία, αφού κατέφευγαν στον δανεισμό με πολύ υψηλούς τόκους, χωρίς τελικά να μπορούν να τους ξεπληρώσουν. Στοιχεία αντιθετικά και δυαδικά συνομολογούν στην αποπεράτωση της πλοκής. Από τη μια ο μεγάλος πλούτος και από την άλλη η φτώχεια της κυπριακής κοινωνίας των προηγούμενων αιώνων θα μας αποκαλύψουν την ύπαρξη ενός προδομένου έρωτα και μιας ανεκπλήρωτης αγάπης. Παράλληλα με το ψέμα και την αλήθεια, το φως και το σκοτάδι θα αναδυθούν, δύο κόσμοι εντελώς διαφορετικοί. Δύο παράλληλες ιστορίες σε δύο γειτονικά χωριά. Ο κόσμος του μεγαλογαιοκτήμονα τσιφλικά Μακράντρεα, ο οποίος μετά τον θάνατο της γυναίκας του συζεί με μια άλλη γυναίκα και τα παιδιά της, καθώς επίσης και ο κόσμος της φτωχής Ελεγκούς, η οποία αγαπάει κάποιον που δεν εγκρίνει η μητέρα της. Μια κοινή μοίρα φέρνει τους δύο ήρωες μαζί και ταυτόχρονα αντιμέτωπους να κουβαλούν το βάρος ενός ένοχου και γεμάτου ερωτηματικά παρελθόντος.