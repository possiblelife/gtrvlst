Στην γωνία Γαλατείας και Πυγμαλίωνος στην πόλη της Πάφου ήταν κτισμένο το τρίπατο των Μιχαηλίδηδων. Σ' αυτό εγκαταστάθηκαν το 1878 όταν κατέβηκαν στην Πάφο ο Δημήτριος και η Χριστίνα Μιχαηλίδου και μέσα σ' αυτό γεννήθηκαν τα έντεκα παιδιά τους. Η σειρά παρακολουθεί την πορεία της οικογένειας, το συνοικέσιο και τους γάμους του Δημητρού με τη Χριστίνα, τις γέννες, τις αρρώστιες και τους θανάτους, τους έρωτες και τις χαρές, την πολιτική, κοινωνική και πνευματική της δράση, την άνοδό της στην εξουσία και την πτώση της.

