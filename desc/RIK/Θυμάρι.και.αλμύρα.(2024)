Μια ιστορία, που ξεκινά από τον απελευθερωτικό αγώνα του 1955-1959 και φθάνει μέχρι την ταραχώδη εποχή που προηγήθηκε του τραγικού καλοκαιριού του 1974 καθώς και τις πρώτες μέρες μετά την καταστροφή. Μέσα από τις αλλαγές του κοινωνικοπολιτικού τοπίου που καθόρισαν τις ζωές των κυπρίων, 3 νέοι, η Ελευθερία, ο Ηλίας κι ο Άγγελος μεγαλώνουν μαζί παίζοντας ανέμελα στα δρομάκια και τις γειτονιές της Κερύνειας. Τους δένει μια μεγάλη αδελφική φιλία, που στην πορεία θα επηρεαστεί αμετάκλητα από το στίγμα της προδοσίας, αντικατοπτρίζοντας την μοίρα της αγαπημένης τους πατρίδας. Μια ιστορία για την αγάπη, το πάθος και την έγνοια για τον τόπο τους και την αναζήτηση της ταυτότητας σε έναν κόσμο που συνεχώς αλλάζει. Μια ιστορία για την ενηλικίωση κάτω από την ανεξίτηλη σκιά του πολέμου και την επιθυμία για εξιλέωση.