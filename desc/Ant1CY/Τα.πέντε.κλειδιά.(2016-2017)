Πρόκειται για μεταφορά στη μικρή οθόνη του ομώνυμου βιβλίου ερωτικού θρίλερ της Λένας Μαντά. Η Κυβέλη Δελμούζου (Χρύσα Παπά) είναι μια γυναίκα όμορφη, τρυφερή και καλλιεργημένη η οποία προέρχεται από πολύ καλή οικογένεια. Είναι παιδί  πρώην βουλευτή κυβερνώντος κόμματος, του Ηλία Παπαδάτου (Σταύρος Λούρας) και της Κίκας Παπαδάτου (Νίκη Παλληκαράκι) και σύζυγος ενός πανίσχυρου και μυστήριου άντρα, του Ορέστη Δελμούζου (Αντώνης Φραγκάκης). Από το σπιτάκι όπου διαμένουν η Μαργαρίτα, η τετράχρονη κόρη της Κυβέλης, με την νταντά της Κατερίνα (Μαρία Παπαφωτίου) θα ξεκινήσουν όλα. Την στιγμή που η Κυβέλη με τρόμο θα διαπιστώσει ότι το παιδί που έχει αποκτήσει με τον Ρήγα (Κωνσταντίνος Φάμης) έχει απαχθεί την ίδια στιγμή θα συνειδητοποιήσει ότι τα πάντα στην «όμορφη» και «τακτοποιημένη» ζωή της έχουν γκρεμιστεί και ο εφιάλτης μόλις έχει αρχίσει. Ο Σέργιος (Αχιλλέας Γραμματικόπουλος) ένας άντρας αφόρητα γοητευτικός αλλά και επικίνδυνα απρόβλεπτος  θα αποτελέσει τον άνθρωπο κλειδί, και όχι μόνο, στο θρίλερ που ξετυλίγεται μπροστά στα μάτια όσων ξέρουν αλλά και αυτών που προσπαθούν να καταλάβουν. Σε όλο αυτό το μυστήριο, την αγωνία και την διαπλοκή ο καθένας έχει τον δικό του ρόλο και ένα ερωτηματικό βρίσκεται δίπλα από κάθε όνομα μέχρι την αποκάλυψη της αλήθειας. Από το προσωπικό του σπιτιού, την οικονόμο Άννα (Μαρίνα Βρόντη), την ταλαιπωρημένη Χαρίκλεια (Κωνσταντίνα Τζιωρτζιή) αλλά και την μονίμως χαρούμενη - για τα μάτια των άλλων -  Μαρία (Χρυστάλλα Καλλένου) μέχρι τον Λεωνίδα (Τόνυ Δημητρίου) τον επικεφαλή της προσωπικής ασφάλειας της Κυβέλης και τον Τζίμη (Νίκος Αναδιώτης) το γιο της Χαρίκλειας όλοι είναι εν δυνάμει ένοχοι μέχρι τα πέντε λουκέτα απασφαλίσουν.