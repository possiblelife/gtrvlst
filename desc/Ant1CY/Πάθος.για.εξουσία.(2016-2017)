Η σειρά ‘’Πάθος για Εξουσία’’ είναι η ιστορία δύο επιτυχημένων επιχειρηματιών, του Ελάδιο Γκόμεζ Λούνα και του Αρτούρο Μοντενέγρο, που ανταγωνίζονται για πολλά χρόνια στις επιχειρήσεις και για την αγάπη της Χούλια. Ο Ελάδιο φαίνεται να έχει τα πάντα – επιτυχία, χρήματα, και δύναμη. Παρ’ όλα αυτά δεν έχει την αγάπη της Χούλια, της γυναίκας του, που αγαπούσε πάντα. Η Χούλια παντρεύτηκε τον Ελάδιο αφού ανακάλυψε ότι ο αρραβωνιαστικός της, ο Αρτούρο Μοντενέγρο, είχε αφήσει μία άλλη γυναίκα έγκυο.  Η Χούλια πίστεψε ότι θα μπορούσε να ερωτευθεί τον Ελάδιο αλλά εκείνος δεν ήξερε πώς να κερδίσει την αγάπη της και την αγαπάει αρρωστημένα. Λίγο καιρό αργότερα, γεννήθηκε ο Νταβίντ. Ο Ελάδιο ποτέ δεν τα πήγε καλά με το γιο του, αντίθετα εμπιστεύεται απόλυτα τον βαφτιστικό του Φράνκο και τον έχει κάνει πιστό αντίγραφο του μίσους, της φιλοδοξίας και του αυταρχισμού του. Ο Αρτούρο είναι ο κληρονόμος του Ομίλου Μοντενέγρο και έχει καταξιωθεί ως επιτυχημένος επιχειρηματίας. Είναι παντρεμένος με τη Νίνα, μία γυναίκα με εντυπωσιακή ομορφιά και αισθησιασμό που είναι επίσης φιλόδοξη, χειριστική και επιπόλαιη. Είναι πατέρας τεσσάρων παιδιών: του Μιγκέλ, του ‘Ερικ, της Ρεχίνα και της Ντανιέλα. Ακόμα βασανίζεται για το λάθος που έκανε πριν από είκοσι πέντε χρόνια και δεν έχει ξεπεράσει το χωρισμό του από τη Χούλια, την αγάπη της ζωής του, εξαιτίας της απιστίας του. Μία μέρα, ο Αρτούρο και η Χούλια συναντιούνται και πάλι, και ο Αρτούρο καταλαβαίνει ότι δεν έχει σταματήσει να την αγαπά παρά το πέρασμα του χρόνου. Τότε ο Αρτούρο αρχίζει να προβληματίζεται για το γάμο του με τη Νίνα και θα επαναπροσδιορίσει το ρόλο του ως πατέρας απέναντι στα παιδιά του. Όταν ο Ελάδιο συνειδητοποιεί ότι ο Αρτούρο και η Χούλια συναντιούνται και πάλι, η ζήλεια του φουντώνει, και από εκείνη τη στιγμή γίνεται πιο σκληρός και αμείλικτος απέναντι στον Αρτούρο και την οικογένειά του. 