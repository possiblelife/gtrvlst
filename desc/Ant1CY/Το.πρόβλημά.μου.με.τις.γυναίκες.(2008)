Ο Δρ. Βαλάκας (Κώστας Δημητρίου) προσπαθεί να μπει στον κόσμο του Λουκά (Χριστόδουλος Μαρτάς) και να θεραπεύσει το πρόβλημα του με τις γυναίκες… Ο Λουκάς, γύρω στα 30, εργένης, είχε τα τελευταία πέντε χρόνια δύο σοβαρές σχέσεις. Πρώτα με τη γλυκιά αλλά συντηρητική νηπιαγωγό, Καρολίνα και έπειτα με την αυθόρμητη και χωρίς ταμπού σχεδιάστρια μόδας, Ρέα. Οι σχέσεις αυτές οδηγήθηκαν σε αποτυχία, λόγω ενός ανεξήγητου άγχους που διακατείχε τον ήρωά μας. Επισκέπτεται ένα ψυχολόγο, ο οποίος του υποδεικνύει ότι στην πραγματικότητα έχει … πρόβλημα με τις γυναίκες! Του ξυπνούν ένα άγχος που πηγάζει από την παιδική του ηλικία και από τη σχέση του ιδίου με τη μάνα του. Αυτό τον καιρό φλερτάρει με τη νέα του διευθύντρια, την Αναστασία. Θα τα καταφέρει όμως να κατανικήσει το άγχος και να φτιάξει επιτέλους μια μόνιμη σχέση; Πάντως στη δουλειά τού συμπαραστέκονται, ο καθένας με τον τρόπο του, οι δυο καλοί του φίλοι και συνάδελφοι Στέλιος και Γεωργία.