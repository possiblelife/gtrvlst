Μια συναρπαστική ιστορία έρωτα και μίσους, που ξεκίνησε στο παρελθόν και φτάνει μέχρι σήμερα, διηγούνται τα "Δίδυμα Φεγγάρια", ξετυλίγοντας τα γεγονότα της ζωής των ανθρώπων που πρωταγωνίστησαν, αγάπησαν, πρόδωσαν, μίσησαν και ξεπέρασαν τους εαυτούς τους προσδοκώντας την ευτυχία και τη λύτρωση. Η σχέση του Παύλου Ταξόπουλου (Γρηγόρης Βαλτινός) με την Αλίκη Κομνηνού (Χριστίνα Παυλίδου) , ξεκίνησε πριν από χρόνια και σημαδεύτηκε από ένα τρομερό γεγονός που σημάδεψε τη ζωή τους για πάντα. Η Αλίκη γέννησε δίδυμες κόρες, την Αγάπη και την Ελισάβετ, αλλά εκβιάστηκε και υποχρεώθηκε να δώσει την πρώτη στον Παύλο. Εικοσιπέντε χρόνια μετά, η ίδια η ζωή με τα απρόσμενα γεγονότα της, θα τους υποχρεώσει να κοιτάξουν κατάματα το τραυματικό παρελθόν τους και την «μεγάλη ερωτική συνάντηση» που περιμένει για πρώτη φορά και τα δύο κορίτσια συγχρόνως. 