H Eσμεράλντα, ένα κορίτσι που όλοι το φωνάζουν ‘’Η Γάτα’’ μεγαλώνει σε μία παραγκούπολη έξω από την πόλη, κάτω από άθλιες συνθήκες. Από μικρή ζει με την κυρία Ρίτα, που την εκμεταλλεύεται στέλνοντάς την έξω στο δρόμο να ζητιανεύει ή να πουλάει γλυκά προκειμένου να της πληρώνει το φαγητό και τη στέγη. Ως παιδί, γίνεται φίλη με τον Πάμπλο, ένα πλούσιο αγόρι που νοιάζεται για εκείνη και προσπαθεί να τη βοηθάει κρυφά από τη μητέρα του. Η Λορέντσα όμως, πάντα κοιτούσε τη "Γάτα" αφ’ υψηλού λόγω των κοινωνικών της προκαταλήψεων που την κάνουν να περιφρονεί τους φτωχούς και αγράμματους ανθρώπους. Μεγαλώνοντας, η Εσμεράλντα μεταμορφώνεται σε μία όμορφη κοπέλα, και παρ’ όλη τη φτώχια της, καταφέρνει να φαίνεται όμορφη στα μάτια του Πάμπλο. Αυτοί οι δύο μεγαλώνουν μαζί, αλλά ο Πάμπλο προβληματίζεται όταν αντιλαμβάνεται πως νοιώθει κάτι παραπάνω από απλή φιλία για κείνη. Όταν το παραδέχεται, της ομολογεί την αγάπη του και δηλώνει στους γονείς του πως θα παντρευτεί την Εσμεράλντα μόλις γίνει οικονομικά ανεξάρτητος για να μπορέσει να τη ζήσει. Ο Αγκουστίν, ο πατέρας του, προσποιείται πως συμφωνεί με τα σχέδια του γιου του. Ωστόσο, κάνει τα πάντα για να τον εμποδίσει να βρει δουλειά. Από την άλλη, η Λορέντσα προσπαθεί να τον κάνει να ενδιαφερθεί για τη Μόνικα, μία πλούσια κοπέλα, ώστε να ξεχάσει τη "Γάτα". Ο Αγκουστίν πείθει τον Πάμπλο να συνεχίσει τις σπουδές του και να κάνει ένα μεταπτυχιακό στο εξωτερικό με τη δικαιολογία πως θα ήταν πιο εύκολο γι’ αυτόν να βρει δουλειά εκεί και μετά να παντρευτεί την Εσμεράλντα. Ο Πάμπλο δεν έχει ιδέα για τις πραγματικές του προθέσεις και με αφέλεια δέχεται. Η Εσμεράλντα πληγώνεται μ’ αυτήν την απόφαση αλλά την αποδέχεται, δείχνοντας έτσι εμπιστοσύνη στους γονείς του Πάμπλο. Παρ’ όλα αυτά, η Εσμεράλντα και ο Πάμπλο αγωνίζονται για την ευτυχία τους και παντρεύονται κρυφά πριν φύγει. Κάποια στιγμή αργότερα, η Εσμεράλντα συνειδητοποιεί πως είναι έγκυος και ενώ προσπαθεί με κάθε τρόπο να επικοινωνήσει με τον Πάμπλο, οι γονείς του και η κυρία Ρίτα εμποδίζουν το ζευγάρι να είναι και πάλι μαζί. Ο Αγκουστίν γεμίζει αμφιβολίες τον Πάμπλο για την τιμιότητα της Εσμεράλντα, κάνοντάς τον να πιστέψει πως τον απάτησε και πως τώρα είναι μ’ άλλον άντρα. Από την άλλη, κάνουν την Εσμεράλντα να πιστέψει πως ο Πάμπλο την έχει ξεχάσει. Η Εσμεράλντα στηρίζεται μόνο στη βοήθεια της "Γιαρότσα", που την αγαπάει πολύ και που πάντα την προστάτευε από την κυρία Ρίτα, αλλά και στην άνευ όρων αγάπη της Φέλα, μίας τρελής γυναίκας που ήρθε να ζήσει στη χωματερή και που τη συμπάθησε από την πρώτη στιγμή. Αυτό που δε γνωρίζει η Εσμεράλντα είναι πως στην πραγματικότητα πρόκειται για τη μητέρα της, Μπλάνκα...