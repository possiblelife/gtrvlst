Η κεντρική ιστορία της σειράς αναφέρεται σε ένα 18χρονο κορίτσι, τη Μαργαρίτα, που μεγαλώνει απολαμβάνοντας τη μεγάλη αγάπη και στοργή των γονιών της, χωρίς ωστόσο να γνωρίζει ότι είναι υιοθετημένη. Όταν γνωρίζει το μεγάλο έρωτα της ζωής της, μαθαίνει ταυτόχρονα ότι πάσχει από μια ανίατη ασθένεια. Με όπλο την αγάπη που της χαρίζουν οι δικοί της άνθρωποι, η Μαργαρίτα θα δώσει τη μάχη να κρατηθεί στη ζωή, στα πιο όμορφα χρόνια της ζωής της.