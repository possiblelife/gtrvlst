Είναι η οικογένεια της διπλανής πόρτας. Ο πατέρας δημόσιος υπάλληλος, η μητέρα ελεύθερη επαγγελματίας, ο γιος φοιτητής όπως και το κορίτσι του, και μαζί τους η πλούσια, «αππωμένη» πεθερά μαζί με τον εκ Βουλγαρίας «μπάτλερ» της! Ένα σπίτι όπου η καθημερινότητα, όλα όσα λίγο - πολύ ζούμε όλοι μας δηλαδή, καταντά κυριολεκτικά για γέλια!  Κάθε μέρα όλο κάτι θα προκύψει για να κρατά τους απλούς έως απλοϊκούς ήρωές μας σε κωμική εγρήγορση, αφού ακόμα κι οι γείτονες, ένα νεαρό, λαϊκό ζευγάρι, έρχονται να τους φορτώσουν κι αυτοί τα δικά τους «βάσανα». 