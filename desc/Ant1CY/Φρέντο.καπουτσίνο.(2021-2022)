Σε μια μικρή, γραφική πλατεία της παλιάς Λευκωσίας, την πλατεία Ελπίδας η καφετέρια «Φρέντο Καπουτσίνο» ανοίγει με συνιδιοκτήτες τέσσερα ξαδέλφια των οποίων οι πατεράδες μεγάλωσαν στην κοσμοπολίτικη Αμμόχωστο, από την οποία έφυγαν πρόσφυγες το 1974 και σκόρπισαν στις τέσσερις άκρες της Κύπρου.

Τον Σάκη Άρχοντα, από το Παραλίμνι, τον Κλεόπα Άρκοντα από την Πάφο, τη Γενοβέφα Άρκοντα από τη Λεμεσό και τον Φώτη Άρκοντα από τη Λευκωσία. 
.  
Το μεγαλύτερο μερίδιο στην επιχείρηση το έχει ο Σάκης, αφού ο δικός του πατέρας, όντας υπάλληλος του Κτηματολογίου, κατάφερε να ξεγελάσει τους αδελφούς του και να γράψει στο όνομά του το μεγαλύτερο μέρος της οικογενειακής τους περιουσίας.

Τα τέσσερα ξαδέλφια, οι φίλοι και οι γείτονές στην πλατεία Ελπίδας, και την καφετέρια «Φρέντο Καπουτσίνο» διαφωνούν, τσακώνονται, αγαπούν, αγαπιούνται και υπόσχονται να μας χαρίσουν γέλιο, αισιοδοξία, χαρά.  


Το σενάριο υπογράφει ο Κωνσταντίνος Οδυσσέως, την σκηνοθεσία ο Κωνσταντίνος Πατσαλίδης και την παραγωγή ο Βασίλης Θεοφάνους  και η Visual Innovation Productions (VIP) LTD

Αγαπημένοι ηθοποιοί δίνουν ζωή στους χαρακτήρες που έρχονται να μας χαρίσουν υπέροχες στιγμές γέλιου αλλά και συγκίνησης.

Πρωταγωνιστούν: Μιχάλης Σοφοκλέους, Προκόπης Αγαθοκλέους, Γιώργος Τζωρτζής, Μαρίνος Χατζηβασιλείου, Μαρίνα Βρόντη, Αντρέας Παπαμιχαλόπουλος, Γρηγόρης Γεωργίου, Λουκάς Ζίκος, Μαρία Πογιατζή, Σάββας Μενοίκου, Χρυσταλένια Παπαδημήτρη και Marie-Line Dumont. 