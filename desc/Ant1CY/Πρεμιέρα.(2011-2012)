Η Πρεμιέρα είναι η ιστορία της Αθηνάς. Μιας μεγάλης ηθοποιού, που τώρα στα τελευταία της αναπολεί το ταξίδι που την έφερε στην καταξίωση και την αναγνώριση. Στη σειρά ξεδιπλώνεται η ζωή της θρυλικής Αθηνάς Μακρή, μια ζωή γεμάτη πόνο, έρωτα, πόθο και δόξα. Ζωντανεύουν οι πόθοι και τα όνειρα της ηθοποιού που σημάδεψε με τις ερμηνείες της το κυπριακό θέατρο και τηλεόραση. Μέσα από τις αναμνήσεις της ακολουθούμε βήμα βήμα το ταξίδι της, μέσα από τις δυσκολίες και τη φτώχια, μα και την αγάπη της για το θέατρο και τους παθιασμένους έρωτες της, που συγκλόνισαν την κοινωνία της εποχής. Μάνα, γυναίκα, ηθοποιός. Τρεις ιδιότητες που συχνά συγκρούονταν για το ποια θα επικρατήσει, με τραγικές πολλές φορές συνέπειες. Η σειρά είναι βασισμένη σε πραγματικές ιστορίες, όπως τις αφηγήθηκαν μεγάλοι ηθοποιοί της εποχής.