Δύο ζωές. Δύο διαφορετικές οπτικές γωνίες. Δύο αντίθετοι κόσμοι. Δύο άτομα, δύο καταστάσεις. Αυτός, καταπιεσμένος δάσκαλος, υποταγμένος στους νομούς και τους κανονισμούς. Ζει με την ηλικιωμένη μητέρα του, την οποία φροντίζει και συντηρεί. Η ζωή του άχαρη, ανούσια, στείρα από έρωτες και απολαύσεις. Εκείνη, ζει την όμορφη ζωή. Την καθημερινή πολυτέλεια. Μοναχοκόρη πλούσιας οικογένειας. ετοιμάζεται να παντρευτεί. Άκακη, ανυποψίαστη για την πλεκτάνη που στήνεται πίσω από την πλάτη της, έτοιμη να πέσει στην αγκαλιά του αγαπημένου της. Αντί αυτού...πέφτει στις ρόδες του αυτοκινήτου του δασκάλου. Την πάτησε! Και η κωμωδία...αρχίζει!