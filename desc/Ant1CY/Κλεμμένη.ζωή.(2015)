Η Μονσερά είναι μία όμορφη κοπέλα από καλή οικογένεια που ζει κάνοντας όνειρα για τη ζωή της. Ωστόσο, βρίσκεται διαρκώς κάτω από τον έλεγχο της Γκρασιέλα, της μητέρας της, που ενδιαφέρεται μόνο για την επιφάνεια και δεν πρόκειται να επιτρέψει να αλλάξει η κοινωνική της θέση, παρ’ ότι ο σύζυγός της, Λάουρο Μεντόσα έχει χάσει τα πάντα. Κρυφά από τους γονείς της, η Μονσερά έχει σχέση με τον Χοσέ Λουίς, έναν κελευστή του Ναυτικού, και δε σκοπεύει να παντρευτεί τον Σεμπαστιάν ντε Ικάσα, τον άντρα που η μητέρα της , της επέβαλε από συμφέρον. Από την άλλη, ο Χοσέ Λουίς γνωρίζει ότι η οικογένεια της Μονσερά δε θα τον αποδεχτεί ποτέ επειδή δεν έχει τίποτα να προσφέρει στη Μονσερά. Την ίδια στιγμή, ο Αλεχάντρο, ένας εργάτης από ένα κοντινό κτήμα, ανακαλύπτει ότι ο πατέρας του είναι ο Ντον Μπενχαμίν Αλμόντε, ένας σκληρός, ισχυρός και πάμπλουτος άνθρωπος, που πεθαίνει λίγα λεπτά αφότου αποκαλύπτει στο γιο του την αλήθεια. Ο Αλεχάντρο δεν χαίρεται με αυτή την είδηση, αλλά, το ίδιο βράδυ, η ζωή τον αποζημιώνει στέλνοντας στο δρόμο του τη Μονσερά, την οποία ερωτεύεται κεραυνοβόλα. Η Μονσερά διαλύει τον αρραβώνα της με τον Σεμπαστιάν και η Γκρασιέλα γίνεται έξαλλη αφού υπολόγιζε σ’ αυτό το γάμο για να λύσει τα οικονομικά τους προβλήματα. Εξαιτίας αυτού, η Γκρασιέλα αρχίζει να αναζητά μία άλλη προοπτική για την κόρη της, και τότε μαθαίνει ότι ο Αλεχάντρο είναι ο κληρονόμος του Ντον Μπενχαμίν, κάτι που τον καθιστά τον ιδανικό υποψήφιο για τη Μονσερά. Πάνω στην απελπισία της, και βλέποντας ότι η καταστροφή πλησιάζει, η Γκρασιέλα ζητάει από τον Αλεχάντρο οικονομική βοήθεια. Αυτός δέχεται να στηρίξει την οικογένεια Μεντόσα μόνο αν η Γκρασιέλα του επιτρέψει να φλερτάρει την κόρη της. Η Γκρασιέλα δε διστάζει καθόλου και δέχεται αμέσως την πρόταση, με την υπόσχεση να μη μάθει ποτέ η Μονσερά γι’ αυτό. Από την άλλη, η Γκρασιέλα και ο Ντιμίτριο, ο αδερφός της Μονσερά, ανακαλύπτουν ότι έχει σχέση με έναν απλό ναύτη και αναλαμβάνουν να τους χωρίσουν για να μη βάλουν σε κίνδυνο ένα πιθανό ειδύλλιο ανάμεσα στη Μονσερά και τον Αλεχάντρο. Πράγματι, δεν τους παίρνει πολύ να πετύχουν το στόχο τους και κάνουν τη Μονσερά να αλλάξει γνώμη για τον Χοσέ Λουίς όταν οι αρχές τον κατηγορούν για ένα έγκλημα που δε διέπραξε. Η κατάσταση περιπλέκεται όταν η Γκρασιέλα αντιλαμβάνεται ότι η Μονσερά δε σκοπεύει να ασχοληθεί με τον Αλεχάντρο, και γι’ αυτό αναγκάζεται να πει στην κόρη της την αλήθεια για την οικονομική τους κατάσταση. Έτσι, ενάντια στις αρχές της και γνωρίζοντας ότι αυτός είναι ο μόνος τρόπος να βοηθήσει την οικογένειά της και να αποφύγει την χρεοκοπία, η Μονσερά δέχεται να παντρευτεί τον Αλεχάντρο. Αμέσως μετά το γάμο, ο Χοσέ Λουίς εμφανίζεται και πάλι για να της πει την αλήθεια και να της εξηγήσει τι ακριβώς συνέβη, διαβεβαιώνοντάς την, ότι την αγαπάει πραγματικά. Αλλά τώρα είναι πολύ αργά, έχει ήδη γίνει γυναίκα του Αλεχάντρο Αλμόντε. Παρά τη θέλησή της, η Μονσερά μετακομίζει στο κτήμα του Αλεχάντρο. Ο γάμος τους, στην αρχή είναι μία πραγματική κόλαση...