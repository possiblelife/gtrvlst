H Μαρίνα (Μαρίνα Αργυρίδου) είναι δασκάλα και παντρεμένη με τον Γιώργο (Μιχάλης Χρίστου) που είναι αρχιτέκτονας και διατηρεί δικό του γραφείο. Όταν ανακαλύπτουν ότι δεν μπορούν να κάνουν παιδί καταφεύγουν στον μοναδικό τρόπο που τους απομένει για να γίνουν γονείς. Την εξωσωματική κύηση με παρένθετη μητέρα. Ο πατέρας της Γιάννης (Ευτύχιος Πουλλαϊδης), στρατιωτικός εν αποστρατεία στην προσπάθεια του να τη βοηθήσει ασκεί πίεση στη αδελφή της Μαρίνας, την κόρη του Άννα (Πένυ Φοινίρη) να γίνει η παρένθετη μητέρα. Η Άννα προσπαθεί να κάνει καριέρα στο τραγούδι και η πρόταση να γίνει παρένθετη μητέρα συμπίπτει χρονικά με πρόταση που δέχεται από μεγάλο στούντιο στην Ελλάδα. Παράλληλα, διατηρεί σχέση με τον παραγωγό της Κωνσταντίνο (Ανδρέας Τσιέλεπος) η οποία κλονίζεται σοβαρά με όσα συμβαίνουν στη ζωή της. Η Άννα είναι διχασμένη... Από την μια η αγάπη της για την αδελφή της και οι πιέσεις που δέχεται από την οικογένεια της και από την άλλη το όνειρο της να γίνει μεγάλη τραγουδίστρια. Η ανάγκη της αδελφής της να γίνει μάνα υπερτερεί και έτσι η Άννα κυοφορεί το παιδί της αδελφής και του γαμπρού της.