Στη διάρκεια ενός ταξιδιού, οι τρίδυμες ‘Αννα Λάουρα, ‘Αννα Λετίσια, και ‘Αννα Λουσία, μαζί με τους γονείς τους, παθαίνουν ένα τραγικό δυστύχημα και πέφτουν σ’ ένα ποτάμι. Οι συνέπειες είναι καταστροφικές. Οι δύο γονείς πεθαίνουν, η ‘Αννα Λάουρα χάνει το ένα της πόδι και η ‘Αννα Λουσία, αναίσθητη παρασύρεται από το ρεύμα του ποταμού. Μόνο η ‘Αννα Λετίσια, η οποία προκάλεσε το ατύχημα, βγαίνει αλώβητη. Η Σολεδάδ, μία γυναίκα πληγωμένη από το θάνατο της κόρης της, βρίσκει την ‘Αννα Λουσία σε άσχημη κατάσταση και τη βοηθάει. Η Σολεδάδ ανακαλύπτει ποιο είναι το κορίτσι, αλλά εκμεταλλεύεται την αμνησία της σχετικά με το ατύχημα και την οικογένειά της και αποφασίζει να την κρατήσει, κάνοντάς την να πιστέψει ότι είναι η μητέρα της. Παρ’ ότι όλοι θεωρούν την ‘Αννα Λουσία νεκρή, η Ερνεστίνα, η γιαγιά των κοριτσιών, και ο Ραμίρο, ο θείος τους, δεν παραιτούνται και κάνουν τα πάντα για να βρουν την ‘Αννα Λουσία. Αλλά τα χρόνια περνούν και δεν καταφέρνουν να τη βρουν. Η ‘Αννα Λάουρα είναι η μόνη που δε χάνει τις ελπίδες της να ξαναβρεί την αδερφή της. ‘Εχει γίνει μία όμορφη κοπέλα με καλή καρδιά, αλλά μοναχική εξαιτίας της αναπηρίας της. Η ‘Αννα Λετίσια, από την άλλη, είναι μία εκβιάστρια και φιλόδοξη γυναίκα που δε θέλει να βρεθεί η αδερφή της, γιατί αυτό θα σήμαινε ότι η κληρονομιά θα μοιραστεί στα τρία όπως και η αγάπη και η προσοχή όλων γύρω της, μαζί και του θείου της Ραμίρο, τον οποίον αγαπάει αρρωστημένα. Ο Μαρσέλο, ο σύζυγος της ‘Αννα Λετίσια, είναι ένας ιδιωτικός ερευνητής που πλησιάζει να βρει την ‘Αννα Λουσία, έτσι η άπληστη ‘Αννα Λετίσια προσλαμβάνει κάποιον να τον σκοτώσει και να λύσει το πρόβλημα μια για πάντα. Αλλά ο Μαρσέλο επιζεί και απλώς χάνει τη μνήμη του. Τότε, μία γυναίκα τον βοηθάει και του δίνει ένα νέο όνομα: Σαντιάγο. Χωρίς να το γνωρίζει, η ‘Αννα Λετίσια ενώνει τη μοίρα του συζύγου της με εκείνη της χαμένης της αδερφής. Ο Σαντιάγο βλέπει κάποια όνειρα στα οποία εμφανίζεται μία όμορφη γυναίκα αλλά δε γνωρίζει ποια είναι, αφού δε θυμάται τη γυναίκα του ‘Αννα Λετίσια. Όταν όμως συναντάει την ‘Αννα Λουσία, την αναγνωρίζει αμέσως ως τη γυναίκα στα όνειρά του. Η Σολεδάδ ξέρει ότι ίσως πάει στη φυλακή που απομάκρυνε την ‘Αννα Λουσία από την οικογένειά της και αφού γνωρίζει ποιος είναι ο ‘Σαντιάγο’, προσπαθεί να τον κρατήσει μακριά από την ‘κόρη της’. Η μοίρα όμως επεμβαίνει και οι τρίδυμες συναντιούνται ξανά, μόνο που, η αντίδραση της φιλόδοξης ‘Αννα Λετίσια θα αναγκάσει την ‘Αννα Λάουρα να δείξει χαρακτήρα για να την αντιμετωπίσει, ενώ η Άννα Λουσία θα αναγκαστεί να πάρει τη θέση της και να αγωνιστεί για τον Μαρσέλο προκειμένου να είναι ευτυχισμένη. 