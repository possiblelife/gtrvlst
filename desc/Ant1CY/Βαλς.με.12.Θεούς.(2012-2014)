Ο Κωστής (Μάνος Παπαγιάννης), η Μαρίνα (Αντωνία Χαραλάμπους), η Ελπίδα (Μαρίνα Βρόντη) και η Ναταλία (Χρυσή Ανδρέου) γνωρίζονται μετά από μια αυτοκινητιστική καραμπόλα. Ο καθένας τους κουβαλάει ένα παρελθόν, έντονο και οδυνηρό. Οι ιστορίες των τεσσάρων ηρώων προχωρούν παράλληλα, με συνεχείς ανατροπές, τους δώδεκα μήνες που κρατά η φιλία τους. Επιδρούν ο ένας στις αποφάσεις του άλλου. Η αναπάντεχη φιλία τους γίνεται το νέο τους στήριγμα. Ξαφνικά δεν είναι μόνοι, έχουν φίλους αληθινούς και μαζί τους αρχίζουν μια νέα ζωή, που ποτέ δεν φαντάστηκαν…