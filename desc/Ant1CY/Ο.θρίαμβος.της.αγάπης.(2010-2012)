Η Βικτόρια, ένα κορίτσι ταπεινής καταγωγής, ερωτεύεται τον Χουάν Πάμπλο, μελλοντικό ιερέα και γιο πλούσιας οικογένειας, της Ιτουρμπίδε, στο σπίτι της οποίας εργάζεται. Η έλξη είναι αμοιβαία και ένας δυνατός έρωτας γεννιέται με σοβαρές όμως συνέπειες! Η Βικτόρια μένει έγκυος, η Μπερνάρδα, μητέρα του Χουαν Παμπλο, ανακαλύπτει την αλήθεια και τη διώχνει από το σπίτι. Ο Χουαν Παμπλο δεν γνωρίζει ότι η Βικτόρια μόνη, ανυπεράσπιστη και χωρίς δουλειά βρίσκεται πια στο δρόμο. Τη Βικτόρια βοηθάει η Αντονιέτα. Εργάζονται μαζί σε ένα οίκο μόδας που ανήκει στον Ουμπέρτο. Η κόρη της Βικτόρια, Μαρία, εξαφανίζεται μετά από ένα ατύχημα που προκλήθηκε από την κακιά Μπερνάρδα, η οποία τυφλωμένη από το μίσος της, δεν επιτρέπει να είναι στη ζωή το παιδί μιας τέτοιας παράνομης σχέσης. Η Βικτόρια προσπαθεί να βρει το μωρό της, αλλά δεν τα καταφέρνει. Γεμάτη οργή, ορκίζεται ενώπιον του Θεού ότι δεν θα επιτρέψει να ταπεινωθεί ξανά! Τα χρόνια περνούν και η Βικτόρια έχει κρατήσει την υπόσχεση της. Τώρα μαζί με την Αντονιέτα έχουν στην κατοχή τους ένα μεγάλο οίκο μόδας. Είναι παντρεμένη με τον δημοφιλή ηθοποιό, Οσβάλντο Σαντοβάλ, ο οποίος έχει δύο παιδιά, το Μαξιμιλιάνο και τη Φερνάντα. Η Μαρία είναι πλέον μια νεαρή γυναίκα έτοιμη να αφήσει το ορφανοτροφείο όπου μεγάλωσε, να βγει στον κόσμο και να θριαμβεύσει. Στην πορεία της, εμφανίζονται δυο καλοί φίλοι, η Λίντα και η Νάτι, γίνονται συγκάτοικοι και αποφασίζουν να βοηθήσουν η μια την άλλη. Η ζωή προκαλεί τη Μαρία διασταυρώνοντας την με τον Οσβαλντο, ο οποίος μαθαίνει ότι το όνειρό της είναι να γίνει ένα διάσημο μοντέλο και ότι θαυμάζει πολύ τη Βικτόρια. Την προσκαλεί να γνωρίσει τη γυναίκα του αλά η συνάντηση τους δεν είναι καθόλου φιλική. Η Βικτόρια την αντιμετωπίζει με αλαζονεία και περιφρόνηση ακόμα περισσότερο όταν συνειδητοποιεί ότι η Μαρία μοιάζει πολύ σε εκείνη. H Μαρία γνωρίζει τον Μαξιμιλιάνο και μια μεγάλη αγάπη αναπτύσσεται μεταξύ τους. Μια αγάπη η οποία απορρίπτεται από τη Βικτόρια και απειλείται από την ιδιότροπη φίλη του Μάξ, τη Χιμένα. Ο Μαξιμιλιάνο είναι ο υιοθετημένος γιος της Βικτόρια, αλλά εκείνος πιστεύει ότι είναι η αληθινή του μητέρα. Έχει συνηθίσει να έχει όποια γυναίκα θέλει αλλά έχει καταφέρει να διατηρήσει μια σχέση - αν και ασταθής – μόνο με τη Χιμένα. Προσπαθεί να σαγηνεύσει την Μαρία με τα συνήθη κόλπα του ωστόσο, βρίσκει την αληθινή αγάπη στο πρόσωπο της. Απογοητεύεται όμως όταν η Χιμένα του λέει ότι είναι έγκυος και ότι θα πρέπει να αφήσει τη Μαρία. Γεμάτη οργή και θλίψη που προκαλείται από την συνεχή περιφρόνηση της Βικτόρια και από την ανακάλυψη ότι είναι και η ίδια έγκυος, ζητάει βοήθεια από τον πατέρα Χουαν Παμπλο, ένα σεβαστό ιερέα τώρα. Εκείνος πρόθυμος να τη βοηθήσει στέκεται στο πλευρό της μη γνωρίζοντας ότι είναι η χαμένη του κόρη, όταν η Μπερνάρδα του αποκαλύπτει ότι η Μαρία είναι το παιδί που είχε με τη Βικτόρια.