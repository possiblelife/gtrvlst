Καθημερινές καταστάσεις που θα μπορούσαν να συμβούν στον καθένα μας, συνθέτουν μια κωμωδία, που παρακολουθεί μέσα από ένα μεγεθυντικό φακό, μια «τρελή» οικογένεια. Ο γυναικολόγος πατέρας και η δικηγόρος μητέρα προσπαθούν να ισορροπήσουν ανάμεσα στην καριέρα και στην οικογένεια και να κρατήσουν ταυτόχρονα τη δική τους σχέση. Έχουν, όμως, να αντιμετωπίσουν τη μαμά και τον μπαμπά, την μάμα και τον παπά, γείτονες, γειτόνισσες και πελάτες και τους πιο γλυκούς μπελάδες, που είναι τα τρία τους παιδιά. Θα τα καταφέρουν; Ο λύκος θα γίνει αρνάκι ή το αρνάκι λύκος;