Δυο γυναίκες πολιορκούν έναν άνδρα. Ένα πάρεργο τρίγωνο κατά το οποίο θα εκδηλωθεί έντονα η ζήλια και ο ανταγωνισμός. Τρεις άνθρωποι που στην ουσία δοκιμάζονται και ο πιο καλός θα κερδίσει την παρτίδα. Ο Μάξιμος είναι πολλά χρόνια παντρεμένος, αλλά στο εργοστάσιο που διευθύνει γνωρίζει μια άλλη γυναίκα, την Ρουμπίνη, η οποία θα είναι η αιτία να χωρίσει τη γυναίκα του. Όλοι όμως αντιδρούν στη σχέση αυτή αφού παράτησε τη γυναίκα του που τόσο αγαπούσε για κάποια άλλη. Μια νέα σχέση που θα τον οδηγήσει σε αδιέξοδο. Ο καλύτερός του φίλος, ο Δημήτρης, θα βρεθεί απέναντί του, στο πλευρό της Ιωάννας που μόλις αυτός χώρισε. Και ο πατέρας του το ίδιο. Μετά από όλα αυτά η Ρουμπίνη νιώθει πως δεν είναι τόσο καλοδεχούμενη και εξαφανίζεται. Ο Μάξιμος ψάχνει παντού για να τη βρει και μια φωτογραφία της θα του λύσει όλες τις απορίες. Από την άλλη πλευρά η Ιωάννα δείχνει πως θα βρεθεί σε αδιέξοδο. Πολλά κρυμμένα μυστικά θα αποκαλυφθούν έπειτα από ένα τροχαίο ατύχημα...