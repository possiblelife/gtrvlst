Μια γυναίκα θα βρει τη δύναμη να ξεφύγει από το παρελθόν της και να κάνει μια νέα αρχή, σε αχαρτογράφητα νερά. Ένας ισχυρός άντρας θα επιστρέψει στη γενέτειρά του, με στόχο να συνεχίσει να δημιουργεί, μέχρι το τέλος. Δύο αδέλφια θα ανακαλύψουν ότι υπάρχουν πολλά που τους ενώνουν, αλλά και πολύ περισσότερα που τους χωρίζουν. Μια σύζυγος δεν επιθυμεί καθόλου να θυμάται το παρελθόν της και είναι διατεθειμένη να κάνει τα πάντα για να μη χάσει όσα κατέκτησε. Ένα ήσυχο νησί  κρύβει ένα ηφαίστειο από ένοχα μυστικά που είναι έτοιμο να εκραγεί! Μπορεί ένα σκοτεινό παρελθόν να οδηγήσει σε ένα φωτεινό μέλλον; Αναζητώντας ένα καταφύγιο ψυχής, όπως ο βυθός της θάλασσας που δεν επηρεάζεται από τα κύματα στην επιφάνεια, οι ήρωες θα βρεθούν λίγο πιο μακριά ή πιο κοντά στον πόνο, στον έρωτα, στο θυμό, στην αγάπη, στη συγχώρεση και στη λύτρωση.