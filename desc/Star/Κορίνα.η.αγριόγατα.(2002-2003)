Η Κορίνα Ρίος είναι μια πανέμορφη κοπέλα, γνωστή ως «αγριόγατα» λόγω του δυναμικού χαρακτήρα της. Αγωνίζεται καθημερινά για να τα βγάλει πέρα, σε δύο διαφορετικές δουλειές. Ζει με τον πατέρα της, άνεργο και αλκοολικό, και μαζί τους ζουν και η μητριά μαζί με την ανεύθυνη θετή αδελφή της. Η ζωή της Κορίνας αλλάζει, όταν γνωρίζει τον Μάριο, έναν γοητευτικό μηχανικό από πλούσια οικογένεια. Ερωτεύονται και ενώνονται με τα δεσμά του γάμου. Εκείνη είναι ερωτευμένη μαζί του, αλλά ο Μάριο σκέφτεται ακόμη την πρώην σύζυγό του που χάθηκε μυστηριωδώς σε ένα ατύχημα. Χρησιμοποιεί την Κορίνα για να αναστατώσει την αδελφή του Εδουάρδα, μια αδίστακτη γυναίκα που επιθυμεί να τον παντρέψει με την πάμπλουτη Εύα. με σκοπό την οικονομική σωτηρία της οικογένειας. Η Εύα και η Εδουάρδα πετυχαίνουν να χωρίσουν το ευτυχισμένο ζευγάρι. Η Κορίνα χάνει τον αγαπημένο της Μάριο και βρίσκεται πάμπτωχη, απελπισμένη και μόνη. Ωστόσο, η ζωή της αλλάζει όταν μαθαίνει ότι είναι η χαμένη εγγονή της πανίσχυρης Κρουζ Ολιβάρες, της οποίας την περιουσία κληρονομεί. Η Κορίνα πλούσια πια, αλλάζει όνομα και εμφάνιση και ζητάει εκδίκηση από αυτούς που την πλήγωσαν. Όμως με το καιρό, η αγάπη της για τον Μάριο μεγαλώνει και αποδεικνύεται ότι είναι πιο δυνατή από την εκδίκηση.