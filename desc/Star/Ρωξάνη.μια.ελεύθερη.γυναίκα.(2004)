Η Guadalupe είναι μία πανέμορφη νεαρή γυναίκα που αναγκάζεται να μπει στη φυλακή καθώς κατηγορείται ότι σκότωσε τον βιαστή της. Η Guadalupe είναι έγκυος, και γεννάει ένα κοριτσάκι μέσα στη φυλακή. Ωστόσο, εξαιτίας της άσχημης κατάστασης που βρίσκεται, ζητάει από την μεγαλύτερη αδερφή της να φροντίσει το μωρό της ως που να αφεθεί ελεύθερη. 15 χρόνια αργότερα, η καλή συμπεριφορά της Guadalupe γίνεται αφορμή να της χορηγηθεί άδεια, αρκεί να δώσει λόγο ότι δεν θα δραπετεύσει. Μία ξαφνική αλλαγή των γεγονότων όμως την αναγκάζει να δραπετεύσει από τη φυλακή. Ενώ η αστυνομία την αναζητεί, εκείνη αποφασίζει να διασχίσει τα σύνορα ΗΠΑ - Μεξικού, εκεί όπου θα συναντήσει τον Daniel Moncada. Οι δυο τους θα ερωτευτούν κεραυνοβόλα. Από εκείνη τη στιγμή, η Guadalupe και ο Daniel, τρελά ερωτευμένοι θα ξεκινήσουν μία συναισθηματική, επικίνδυνη και ορισμένες φορές αστεία περιπέτεια. Δυστυχώς, κάτι που ποτέ οι δυο τους δεν είχαν φανταστεί, είναι ότι ένα τρομερό μυστικό θα τους απομακρύνει με ένα δραματικό τρόπο.