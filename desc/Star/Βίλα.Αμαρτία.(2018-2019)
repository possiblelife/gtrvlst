"Βίλα Αμαρτία" θα ονομάζεται η νέα καθημερινή σειρά, την οποία θα απολαμβάνουμε για κάποια λεπτά μέσω από την εκπομπή των Κρατερό Κατσούλη και Κατερίνα Καραβάτου. Πρόκειται για ένα νέο ένθετο της πρωινής εκπομπής "Στη φωλιά των κου κου". Η εκπομπή θα μας θυμίσει εποχές "Δέστε τους", τότε που η "Οδύσσεια μιας περιφρονημένης" σάρωνε σε νούμερα τηλεθέασης και είχε γίνει το talk of the town. Φυσικά στο νέο αυτό σήριαλ-παρωδία θα βρίσκεται και όλο το πάνελ της εκπομπής (Στέφανος Κωνσταντινίδης, Μαριλού Ρεπαπή, Τζώρτζια Γεωργίου και Γιώργος Κρικοριάν).