Ο Ανδρέας, ένας χαμηλόμισθος υπάλληλος σε μια πολυεθνική εταιρία, έχει το προτέρημα να διαθέτει ένα μικρό διαμέρισμα κοντά στο γραφείο του. Έτσι, όταν ο προϊστάμενος του ζητάει το κλειδί του διαμερίσματος του με το πρόσχημα ότι θέλει να ξεκουράζεται το μεσημέρι, στην πραγματικότητα για να πηγαίνει με την ερωμένη του, η ζωή του Ανδρέα αλλάζει. Το κλειδί γίνεται το μυστικό της ανόδου του. Όσο το κλειδί ανεβαίνει στην ιεραρχία της εταιρίας, τόσο ανεβαίνει μαζί του και ο Ανδρέας. Όταν το κλειδί φτάνει στον Γενικό Διευθυντή της εταιρίας, ο Ανδρέας ανακαλύπτει με τρόμο ότι το κορίτσι, με το οποίο είναι ερωτευμένος, θα επισκεφτεί το διαμέρισμά του παρέα με τον Γενικό Διευθυντή. Τότε αρχίζουν τα προβλήματα.