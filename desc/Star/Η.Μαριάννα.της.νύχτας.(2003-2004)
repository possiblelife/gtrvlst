Σε μία απομακρυσμένη πόλη οι άνθρωποι λένε πως η κόρη του άρχοντα κουβαλάει μια κατάρα που κάνει τους άντρες που την ερωτεύονται να παθαίνουν ένα μεγάλο κακό. Στην πραγματικότητα αυτή η κατάρα κυνηγάει μονάχα την Μαριάννα. Από μικρή έμεινε ορφανή από μητέρα και μεγάλωσε με τον δήθεν πατέρα της Ατίλιο που ποτέ δεν αποκάλυψε σε κανέναν αυτό το τρομερό μυστικό ότι δεν είναι κόρη του και ότι δεν τρέφει για αυτήν πατρικά αισθήματα.

Ο Ατίλιο έχει δύο αδελφές την μεγαλύτερη Ιζαμπέλ που είναι μία γλυκιά και αξιαγάπητη γυναίκα που μεγάλωσε την Μαριάννα σαν κόρη της και την μικρότερη Μάρσια που είναι το αφεντικό στα ορυχεία του Ατίλιο και είναι μια γυναίκα αλαζονική. Ο Ιγνάσιο είναι ένας φτωχός εργάτης που δουλεύει στα ορυχεία του Ατίλιο και είναι στην πραγματικότητα ο γιος που απέκτησε ο Ατίλιο με την ιδιοκτήτρια της ταβέρνας της πόλης Λουκρέσια.

Όταν η Μάρσια τον γνωρίζει τον ερωτεύεται και βάζει στόχο να τον κατακτήσει. Τα πράγματα περιπλέκονται όταν ο Ιγνάσιο γνωρίζει την Μαριάννα και την ερωτεύεται κεραυνοβόλα όπως και αυτή. Παντρεύονται κρυφά και η είδηση του γάμου τους εξαγριώνει την Μάρσια που γεμάτη ζήλια το λέει στον Ατίλιο και αυτός με την σειρά του αποφασίζει να σκοτώσει τον Ιγνάσιο.

Τότε η Μαριάννα ανακαλύπτει το μυστικό του Ατίλιο και τρομοκρατημένη μήπως είναι ερωτευμένος μαζί της φεύγει έχοντας στα σπλάχνα της το παιδί του Ιγνάσιο. Η Μάρσια εκμεταλεύομενη την κατάσταση αποφασίζει να μείνει έγκυος ώστε να παντρευτεί τον Ιγνάσιο. Όμως αποβάλλει το παιδί που περίμενε και με την βοήθεια του Κουμάτσε κλέβει τον γιο της Μαριάννας και τον παρουσιάζει ως δικό της παιδί στον Ιγνάσιο που αναγκάζεται να την παντρευτεί ενώ βάζει στη θέση του παιδιού της Μαριάννας το νεκρό παιδί της.

Θα καταφέρει άραγε η Μαριάννα να μάθει την αλήθεια και να είναι και πάλι μαζί με τον Ιγνάσιο. Ο Ατίλιο και η Μάρσια θα πληρώσουν για το κακό που προξένησαν; Ένα καταπληκτικό σενάριο και μία σειρά γεμάτη ίντριγκες και δολοπλοκίες.