Εκείνος ανοιγοκλείνει το κλείστρο της φωτογραφικής του μηχανής για να παγιδεύσει τις εικόνες στη δική του περίεργη λογική. Στις σκιές του σκοτεινού του θαλάμου «κρύβει» αυτούς που τον πλήγωσαν, αυτούς που προσπάθησαν να του θέσουν τα όρια. Εκείνη νιώθει να ασφυκτιά σε μια επίπεδη και χωρίς συγκινήσεις καθημερινότητα. Η καθωσπρέπει ζωή στο πλευρό του μέντορά της στεγνώνει τον αυθορμητισμό της ευαίσθητης ψυχολόγου και συνθλίβει τη φωνή της ψυχής της. Ο Δημήτρης και η Άννα θα ενδώσουν σ' έναν έρωτα που θα τους απελευθερώσει και θα τους οδηγήσει σε μια άλλη πραγματικότητα. Τολμούν να ζήσουν, να διεκδικήσουν, να αφεθούν. Τα ψέματα που τους χωρίζουν, όμως, υποδουλώνουν τα αισθήματά τους και ντύνουν τα κορμιά τους με τη μάσκα της προδοσίας. Και, τελικά, το μόνο που θα μείνει ζωντανό από τη σχέση τους, το μόνο που θα εξακολουθεί ν' αντηχεί είναι το κρεσέντο της ίδιας της ζωής.