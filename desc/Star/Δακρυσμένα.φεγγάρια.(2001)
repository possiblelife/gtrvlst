Πρόκειται για τηλεοπτική διασκευή του ομώνυμου βιβλίου. Η γνωστή μοδίστρα Σουλτάνα Τοπούζογλου μόλις έχει έρθει από το ταξίδι της στην πόλη της μόδας, το Παρίσι, και ασχολείται με την ανατροφή της αγαπημένης της ανιψιάς, Αλεξάνδρας. Η οικογένεια του Γιώργου Μαρτίνη συγκλονίζεται από το αναπάντεχο νέο που μαθαίνει. Ο χαμένος του αδελφός, εδώ και 25 χρόνια, ο Στράτος, ζει στην Αλεξάνδρεια. Η Σουλτάνα δεν αντέχει την είδηση. Ο κρυφός της έρωτας για τον άντρα αυτόν, στα δύσκολα χρόνια του '40 ξαναζωντανεύει με τις αναμνήσεις της. Ο Γιώργος κάνει ενέργειες για να επαληθεύσει την είδηση αυτήν, φτάνοντας μέχρι την Αίγυπτο. Εκεί η συνάντηση ανάμεσα στα δυο αδέλφια είναι συγκινητική. Λίγο καιρό μετά ο Στράτος έρχεται στην πατρίδα, γεμίζοντας όνειρα και ελπίδες την Σουλτάνα. Στο γλέντι που γίνεται για την επιστροφή του, μέσα από ένα παθιασμένο ταγκό, δίνουν ραντεβού το βράδυ στο ατελιέ της.