Η Ζώγια σε μικρή ηλικία είδε τη μητέρα της κρεμασμένη στην κουζίνα του σπιτιού τους. Ήταν μια φρικτή εμπειρία που είχε σοβαρές συνέπειες στον ψυχισμό της. Η αυταρχική θεία Μπέσυ, αδελφή του πατέρα της Ζώγιας, ανέλαβε να την αναθρέψει. Η Ζώγια, όσο μεγαλώνει, γίνεται ατίθαση και ασυμβίβαστη. Ο γάμος της με τον Γρηγόρη, έναν ήσυχο νεαρό, δεν θα ηρεμήσει τα πάθη της. Ερωτεύεται τον αδερφό του άντρα της αλλά καταστροφική είναι και η σχέση που δημιουργεί με τον σύζυγο της αδερφής του. Μια γυναίκα μοιραία, χωρίς όρια που με τα καμώματά της διέλυσε τρεις οικογένειες. Τι θα μπορούσε να συμβεί ώστε η ζωή να πάρει τον δρόμο της και ποιο είναι το τίμημα της κάθαρσης;