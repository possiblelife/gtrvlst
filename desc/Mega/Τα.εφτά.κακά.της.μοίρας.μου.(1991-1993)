Η σειρά προβλήθηκε σε δύο περιόδους. Στην πρώτη περίοδο ο Λάμπρος Φουντούκης (Γ. Κωνσταντίνου) είναι ένας ταλαίπωρος ραδιοφωνικός παραγωγός που είναι υποχρεωμένος να φιλοξενεί τον τεμπέλη δίδυμο αδελφό του, τον οποίο υποδύεται ο Τόνυ Άντονυ και να στηρίζει οικονομικά τις τρεις πρώην γυναίκες του (Μπέτυ Μοσχονά, Μαίρη Ραζή, Μαίρη Χαλκιά) αλλά και τους προβληματικούς γιους του, τους οποίους υποδύονται οι Λάμπης Λιβιεράτος, Νίκος Ασημάκης και Ισίδωρος Σταμούλης. Στη δεύτερη περίοδο το όνομα της σειράς άλλαξε σε "Όλα τα κακά της μοίρας μου".