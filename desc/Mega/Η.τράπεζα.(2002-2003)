Η Χατιτζέ Χιουμέτογλου (Σοφία Φιλιππίδου) και ο Χάρης Κατσιμπέρης (Τάσος Παλαντζίδης), Έλληνας οδηγός φορτηγού είναι παντρεμένοι με ένα παιδί. Όταν ο παππούς της Χατιτζέ (Μιχάλης Γιαννάτος) αποφασίζει να πάρει το παιδί πίσω στην Τουρκία, η Χατιτζέ και ο Χάρης εισβάλλουν σε μια τράπεζα και κρατούν ομήρους. Παραμένουν στην τράπεζα έξι ακόμη άνθρωποι: ο Θεοδόσης (Χρήστος Βαλαβανίδης), σεφ του αείμνηστου Κωνσταντίνου Καραμανλή, η Αγγελική (Κωνσταντία Χριστοφορίδου), έγκυος κοπέλα από τον Πύργο, η Χαρούλα (Άβα Γαλανοπούλου), ταξιτζού που παντρεύεται τον Μίλτο Σαλαμούρα (Ανδρέας Ευαγγελάτος), βενζινά, ο Αναστάσης (Βασίλης Ρίσβας), ταμίας της τράπεζας, η Λουΐζα Μητροπούλου (Βάσω Γουλιελμάκη), θαυμάστρια του ΠΑ.ΣΟ.Κ., γενική γραμματέας της Ελένης Κούρκουλα, την Υφυπουργό Παιδείας και η Μάρθα (Βίλμα Τσακίρη), μια ιερόδουλη με έναν 22χρονο γιο (Βαγγέλης Νάσης). Έξω απ'την τράπεζα είναι ο σεκιουριτάς (Χρήστος Τριπόδης), ένας φωτογράφος (Μιχάλης Μαρκάτης), η Αστυνομία και δημοσιογράφοι από το ΜΕGA και από τον ΑΝΤ1. Η Στέλλα Μεϊντάνη (Βασιλική Δέλιου), σύζυγος του Αναστάση είναι δημοσιογράφος στο ΑTHENS TV και έχει συνεχή αποκλειστικότητα με την τράπεζα. Κάποια στιγμή τους δίνεται η άδεια ν'αποδράσουν, αλλά εκείνοι παραμένουν μέχρι να λυθεί το ζήτημα. Το ATHENS TV βάζει παράνομα κάμερες. Ο παππούς της Χατιτζέ αποφασίζει να φέρει το παιδί και όλα τελειώνουν με τον γάμο της Χατιτζέ και του Χάρη.