Η Ζωή, μια πληθωρική τυχοδιώκτρια, πέφτει στις ρόδες του αυτοκινήτου που οδηγεί ο Λουκάς με συνεπιβάτη την Αθηνά. Η Αθηνά είναι μια πλούσια, σνομπ γυναίκα και ο Λουκάς το ταίρι της, πρώην πορνοστάρ και νυν "σκυλάκι" της. Μαζεύουν τη Ζωή στο σπίτι τους, για να της προσφέρουν τις πρώτες βοήθειες. Εκεί, όμως, η Αθηνά, που είναι προληπτική, ανακαλύπτει ότι η Ζωή της φέρνει γούρι. Αποφασίζει να αποτελέσει αυτή το αντικείμενο της αγαθοεργίας που πρέπει να επιδείξει για να αναλάβει την προεδρία στο σύλλογο "Το χαμόγελο του παππού" και να μπει, έτσι, στη μύτη των σνομπ γειτόνων της. Για να έχει μεγαλύτερο βάρος η αγαθοεργία της, βάζει τον Λουκά να ανακαλύψει τα δυο παιδιά της Ζωής: τον Σωτήρη, οικόσιτο σε μοναστήρι και τη Χαρά, όνομα και πράγμα, που ζούσε με την υπεραιωνόβια γιαγιά της στο χωριό. Η ενωμένη πλέον οικογένεια, θα εγκατασταθεί στο σπίτι που θα τους παραχωρήσει η Αθηνά, προκαλώντας το φθόνο των σνομπ γειτόνων που εποφθαλμιούσαν αυτήν την έκταση για να χτίσουν την πισίνα τους.