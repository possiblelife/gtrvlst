Η Ζωή είναι χρηματίστρια. Γυναίκα καριέρας, έχει αφιερώσει την ζωή της στην δουλειά της, απαγορεύοντας στον εαυτό της να έχει γυναικεία οράματα. Η Ζωή διατηρεί ερωτική σχέση με το αφεντικό της, τον Χάρη μεγαλοχρηματιστή, που χρησιμοποιεί τα χρήματα που κερδίζει για να κάνει παράλληλα δουλειές με παράνομα κυκλώματα. Η συναναστροφή με αυτά, τον παρασύρει σε μια έκλυτη ζωή. Από την άλλη είναι ο κόσμος του Στράτου. Ο Στράτος είναι οδηγός φορτηγού που μεταφέρει προϊόντα απ΄ όλη την Ελλάδα στην Λαχαναγορά και ζει στο Λαύριο. Η πρώτη γνωριμία της Ζωής και του Στράτου θα είναι τυχαία και ανώδυνη. Η μοίρα όμως θα παίξει το δικό της παιχνίδι. Η Ζωή και ο Στράτος συναντιούνται ξανά και τώρα πια δεν μπορεί να βγάλει ο ένας τον άλλο από το μυαλό του. Η σχέση τους θα πάρει το δικό της ανεξέλεγκτο δρόμο.