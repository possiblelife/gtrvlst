Ο Γεράσιμος αγάπησε τη Χριστίνα. Θα το πληρώσει όμως πολύ ακριβά. Η μελλοντική του πεθερά, η Λαμπρινή, είναι το μεγαλύτερο εμπόδιο. Ο μελλοντικός του πεθερός, ο Μένιος, είναι μια οικονομική καταστροφή με ανθρώπινη μορφή. Την απόλυτα καταστροφική εικόνα συμπληρώνουν ο παππούς Φιλώτας, που στα 85 του δείχνει μια προτίμηση στις νεαρές Ανατολικοευρωπαίες, η θεία Πελαγία, που κυνηγάει ό,τι αρσενικό υπάρχει στη γη, και ο Ασημάκης, γνωστός για τον εγκέφαλο αμοιβάδας που διαθέτει. Μετά από τη νέα οικονομική «επιτυχία» του Μένιου, ο Γεράσιμος χάνει όλες του τις οικονομίες και αναγκάζεται να μετακομίσει στο σπίτι της οικογένειας! Εκεί, ο ανυποψίαστος νεαρός θα μάθει μια και καλή πως... Η οικογένεια βλάπτει!