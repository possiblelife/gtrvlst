Ο Γιώργος, γιατρός στο επάγγελμα, έχει περάσει τα σαράντα, αλλά αρνείται να το πάρει απόφαση. Παραμένει φανατικός εργένης και έχει μια μεγάλη αδυναμία, τις γυναίκες μικρότερης ηλικίας. Η Ναταλία είναι φανατική φεμινίστρια και ασχολείται με τον αγροτουρισμό σ' ένα παραθαλάσσιο χωριό. Όταν ο Γιώργος φλερτάρει την Κατερίνα, την 25χρονη κόρη της Ναταλίας, ειδικευόμενη γιατρό στο νοσοκομείο όπου εργάζεται και ο ίδιος, η ορκισμένη φεμινίστρια του κηρύττει τον πόλεμο. Ο μεγαλύτερος πόλεμος, όμως, είναι αυτός που θα ξεσπάσει στην καρδιά της Ναταλίας για τον Γιώργο. Όσο για τον γοητευτικό γιατρό, η σκέψη και μόνο ότι μπορεί να ενδιαφερθεί για μια γυναίκα που έχει περάσει τα 20, του προκαλεί τάση λιποθυμίας...