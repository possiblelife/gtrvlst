Η Αννίτα είναι δημοσιογράφος. Δηλαδή όχι ακριβώς. Γράφει τη στήλη με τα φαρμακεία σε μια μικρή εφημερίδα. Είναι όμορφη, είναι χωρισμένη, έχει μια μικρή κόρη και είναι και τσιμπημένη με έναν συνάδελφο που δεν της δίνει καμία σημασία. Κάθε πρωί βάζει ένα απλό φουστανάκι και αρχίζει να τρέχει. Το παιδί πρέπει να πάει στο σχολείο, ο διευθυντής να σταματήσει να φωνάζει, ο ακαμάτης αδερφός πρέπει να ψάξει για δουλειά για να πάψει να δανείζεται από τον κουμπαρά του παιδιού και πάει λέγοντας. Το βράδυ όμως, η γκαρνταρόμπα αλλάζει. Το φουστανάκι αλλάζει σε σέξι βραδινή τουαλέτα και η Αννίτα μεταμορφώνεται σε μια άλλη γυναίκα, με εντελώς άλλη ζωή. 