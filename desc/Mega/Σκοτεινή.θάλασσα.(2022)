Ο Χρήστος Δελλής, χημικός με διεθνή καριέρα που ζει στο εξωτερικό, επιστρέφει στην πατρίδα του, το Μεσολόγγι, με αφορμή τον ξαφνικό θάνατο του πατέρα του. Η άφιξή του αναστατώνει την οικογένειά του και την τοπική κοινωνία, καθώς όλοι τον θεωρούν ακόμα υπεύθυνο για την εξαφάνιση της κοπέλας του, της Άννας, πριν από δύο χρόνια. Η υπόθεση παραμένει ανοιχτή. Ο Χρήστος αποφασίζει να μείνει στο Μεσολόγγι, να διαλευκάνει το μυστήριο και να αποδείξει την αθωότητά του. Καθώς αναζητά την άκρη του νήματος, αρχίζουν να βγαίνουν στο φως τα μυστικά που κρύβει ο κάθε χαρακτήρας σχετικά με την εξαφάνιση της Άννας. Ο Χρήστος μπορεί να είναι ο βασικός ύποπτος, αλλά σίγουρα δεν είναι ο μόνος. Για να ανακαλύψει την αλήθεια θα πρέπει να ψάξει παντού. Αλλά κυρίως μέσα του.