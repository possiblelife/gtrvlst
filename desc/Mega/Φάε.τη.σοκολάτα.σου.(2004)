Ο Σταύρος, ένας σοκολατοβιομήχανος και η Νατάσα, ένα call girl, είναι δυο άνθρωποι που εκπροσωπούν διαφορετικούς κόσμους. Ο μεν Σταύρος, είναι ένας πλούσιος και αμετανόητος εργένης, η δε Νατάσα μια φτωχή κοπέλα που αναγκάζεται να μπει στην πορνεία για να ζήσει. Όταν η Φώφη, η μητέρα του Σταύρου, αποφασίζει ότι ο γιος της είναι πια σε ηλικία γάμου, ο Σταύρος και ο κολλητός του, ο Γιώργος, αποφασίζουν να της παρουσιάσουν την Νατάσα ως την κοπέλα του πρώτου, για να της δώσουν να καταλάβει ότι έτσι είναι οι γυναίκες σήμερα και κατά συνέπεια ο Σταύρος δεν πρέπει να παντρευτεί. Η Φώφη, δίχως να ξέρει τι συμβαίνει, δέχεται την Νατάσα ως επιλογή του γιου της. Έτσι ο Σταύρος και η Νατάσα βρίσκονται μπλεγμένοι σε μια κατάσταση που δεν επιθυμούν. Κι όταν προκύπτει το αίσθημα, τότε ο έρωτας παίρνει τη γλυκόπικρη γεύση της σοκολάτας μπίτερ και τους αναστατώνει τη ζωή...