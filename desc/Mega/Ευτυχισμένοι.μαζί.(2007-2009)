Η ιστορία αρχίζει με τον γάμο της Ελένης και του Διονύση. Ο Διονύσης είναι ιδιοκτήτης μιας μπυραρίας και είναι χήρος με 3 αγόρια (Μάρκος, Θανάσης και Γιαννάκης), ενώ η Ελένη είναι δασκάλα και ζωντοχήρα με 2 κόρες (Εύα και Φίφη). Ο Διονύσης και η Ελένη είχαν ερωτευτεί στην εφηβεία τους αλλά η Ελένη έφυγε για σπουδές στη Θεσσαλονίκη και παντρεύτηκε τον Αντώνη Παλαιολόγο, όπως τo ίδιο έκανε και ο Διονύσης. Ο Διονύσης και η Ελένη αντιμετωπίζουν αρκετές δυσκολίες, κυρίως με τον Θανάση και τη Φίφη, οι οποίοι βρίσκονται συνέχεια σε κόντρα. Η Ελένη είναι επίσης δασκάλα στο σχολείο της γειτονιάς που φοιτούν όλα τα παιδιά της οικογένειας (στο επεισόδιο 22) κάνει την εμφάνιση της η Αφρούλα η οποία κάνει μετεγγραφή στο ίδιο σχολείο και γίνεται η κολλητή της Εύας. Ο 2ος κύκλος ξεκινά με ερωτικές περιπέτειες του Μάρκου και της Εύας, κάνοντας εμφανή τον έρωτα τους και προκαλώντας τις αντιδράσεις του Διονύση. Στις αρχές του κύκλου ο Μήτσος (κολλητός του Μάρκου) και η Αφρούλα (κολλητή της Εύας) τα φτιάχνουνε παρασυρόμενοι από τους φίλους τους. Παρ' ολ' αυτά, ενώ ο Μάρκος βρίσκεται στο στούντιο με σκοπό να προβάλει τα τραγούδια του, η Εύα αρχίζει να βγαίνει με τον Άλεξ. Όταν χωρίζει με τον Άλεξ, η Εύα και ο Μάρκος τα ξαναφτιάχνουνε, αλλά εξαιτίας της παρέμβασης της Ελένης, ο Μάρκος αποχωρεί για το Λονδίνο. Όταν επιστρέφει, μαθαίνει πως ο Μήτσος και η Εύα είχαν φιληθεί και το θεωρεί προδοσία. Τη λύση φέρνει η εμφάνιση της Τζίνα και του Αμπντούλ (φίλοι του Μάρκου από την Αγγλία) και ο Μάρκος τα ξαναφτιάχνει με την Εύα. Ο Σπύρος αποφάσισε να παντρευτεί επιτέλους - μέχρι τότε ήταν εργένης - με την καθηγήτρια των θρησκευτικών, Αγλαΐα. Παράλληλα, ο Διονύσης αντιμετωπίζει προβλήματα, καθώς η Ελένη δεν του λέει ότι είναι έγκυος. Επίσης, οι σχέσεις της Βίκυς (υποδιευθύντρια του σχολείου) και του Μάκη (φαναρτζής και κολλητός των Μαυροτσουκαλέων) χειροτερεύουν, ωστόσο, η Βίκυ μένει έγκυος - αυτό γίνεται γνωστό στο τελευταίο επεισόδιο. Μετά τον γάμο του Σπύρου και της Αγλαΐας αναμενόταν ο γάμος του Μάρκου και της Εύας. Ωστόσο, την τελευταία στιγμή, ο Μάρκος ζητά απ' την Εύα να φύγουν για να μάθει πως να την κάνει ευτυχισμένη. Μετά (στην τηλεταινία), ο Μάρκος επιστρέφει από την Θεσσαλονίκη στην Αθήνα, αφού άφησε πρώτα την Εύα έγκυο. Η Εύα, η Ελένη και η Βίκυ γεννάνε, αλλά τα ονόματα των παιδιών δεν κατονομάζονται. Ο Θανάσης και η Φίφη συνεργάζονται μερικές φορές. Ο Φώτης, από υπάλληλος της μπυραρίας, γίνεται ιδιοκτήτης της. Η ιστορία λήγει με ένα οικογενειακό τραπέζι στο σπίτι των Μαυροτσουκαλέων.