Η Μαρία ασφυκτιά στον ρόλο της τυπικής μητέρας και της υποχωρητικής συζύγου. Κλείνει τα μάτια και ακολουθεί την καρδιά της με τον αρκετά μικρότερό της Φίλιππο. Για χάρη του δεν διστάζει να αφήσει τον σύζυγό της και να συγκρουστεί με τη μεγάλη της κόρη που είναι και αυτή ερωτευμένη με τον Φίλιππο. Ο Στέφανος, κολλητός του Φίλιππου, χάνει το φως του μετά από ένα ατύχημα αλλά καταφέρνει να ξεπεράσει την αυτολύπησή του και να διεκδικήσει την Άννα που είναι η δεύτερη κόρη της Μαρίας. Κάποια όνειρα τα ζούμε με τα μάτια ανοιχτά...