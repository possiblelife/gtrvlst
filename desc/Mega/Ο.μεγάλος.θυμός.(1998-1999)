Μια παράλληλη ιστορία δυο οικογενειών που ζουν αρμονικά στην Αθήνα. Όλα αρχίζουν με το γάμο της κόρης και του γιου. Στο προαύλιο της εκκλησίας, μαζεύονται οι δυο οικογένειες για να συμμετάσχουν στη χαρά των παιδιών τους. Εκεί, η μητέρα της νύφης (Καρυοφυλλιά Καραμπέτη) γνωρίζει τον ετεροθαλή αδερφό (Γρηγόρης Βαλτινός) του γαμπρού. Από την πρώτη ματιά γεννιέται μεταξύ τους ένα μεγάλο ερωτικό πάθος. Όταν αυτό το καταλυτικό αίσθημα εισβάλλει στη ζωή των ηρώων, όταν ο χρόνος δεν μπορεί ούτε να απαλύνει, ούτε να φρενάρει τις επιθυμίες και τους πόθους τους, τότε εκείνοι πρέπει να περάσουν από σκοτεινά μονοπάτια. Πως θα αντιδράσουν οι γύρω τους; Πως θα συγκρατηθεί ο μεγάλος θυμός;