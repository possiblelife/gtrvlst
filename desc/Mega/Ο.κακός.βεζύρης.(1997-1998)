Ο Κλέων Βεζύρης είναι πολιτικό στέλεχος του κυβερνώντος κόμματος της Ελλάδας, του ΝΑΚΑ (Νέο Αγωνιστικό Κίνημα Αναμόρφωσης) και γενικός γραμματέας του υπουργείου Περιβάλλοντος, Χωροταξίας και Δημοσίων Έργων (ΥΠΕΧΩΔΕ). Το ΝΑΚΑ είναι βασισμένο στο ΠΑΣΟΚ και μάλιστα έχει γραφεία στην οδό «Σπυρίδωνος Τρικούπη», κατ' αντιστοιχία με τα πραγματικά γραφεία του ΠΑΣΟΚ στην Χαριλάου Τρικούπη. Ο Κλέων είναι φιλόδοξος και έχει βλέψεις για την θέση του υπουργού. Όταν ο προηγούμενος υπουργός πεθαίνει, ο Κλέων είναι σίγουρος ότι θα είναι εκείνος που θα τον διαδεχτεί. Όμως το κόμμα θεωρεί κατάλληλο για τη θέση του υπουργού έναν εύθυμο, παχουλό άντρα, τον βουλευτή Λάρισας Ευάγγελο Μόσχο. Ο Κλέων τότε επιστρατεύει κάθε λογής σχέδιο υπονόμευσης του Μόσχου, έτσι ώστε να πάρει αυτός την θέση, και μπλέκει έτσι σε περιπέτειες και όλο τον περίγυρο του Ευάγγελου.