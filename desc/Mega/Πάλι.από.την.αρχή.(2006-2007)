Ο Μάρκος έχει μάνια με την τάξη, το πρόγραμμα excel και το πρόγραμμα γενικώς. Ο Ντάνυ είναι "χύμα" και οι φήμες λένε ότι τα βράδια ντύνεται "Ζούπερ Ντάνυ" για να πολεμήσει το κακό (γούστο). Η Άννα είναι ρομαντική, ευαίσθητη και λιγάκι ανισόρροπη. Η Ιοκάστη είναι νευρωτική και πιστεύει στην πραγματική φιλία χωρίς φόβο και χωρίς σεξ. Τέσσερις αξιολάτρευτοι χαρακτήρες συγκατοικούν και μοιράζονται τις αγωνίες τους για το μέλλον: καριέρα ή οικονομική ανεξαρτησία, απογαλακτισμός ή κοινωνικοποιήση, φιλία ή έρωτας; Συμπέρασμα: Ο δρόμος προς την ενηλικίωση είναι αυστηρά προσωπικός και άγνωστου μήκους...