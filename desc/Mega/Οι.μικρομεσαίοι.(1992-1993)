Η σειρά έχει δύο κεντρικούς χαρακτήρες. Ο ένας είναι η Μάρθα Φασιανού (Μάρθα Καραγιάννη), μια γυναίκα, που μετά από δύο αποτυχημένους γάμους έχει αποφασίσει να μην ξαναπαντρευτεί. Ο άλλος ο Παύλος Πετρίδης (Παύλος Ευαγγελόπουλος) που είναι παντρεμένος με την Ελένη (Έλενα Τζαβαλιά) μαζί με το σόι του την αδελφή του την Μπέτυ (Νατάσσα Μανίσαλη) που είναι χωρισμένη, την καταπιεστική μητέρα του την Αφροδίτη (Τζέσσυ Παπουτσή) και την πεθερά του την Ζωρζέτ (Νεφέλη Ορφανού) που πρόσφατα γνώρισε τον Ανδρέα Χασιώτη και σκέφτονται να παντρευτούν. Όλοι αυτοί οι χαρακτήρες συνθέτουν μία σειρά χιουμοριστικών καταστάσεων και παρεξηγήσεων που σκιαγραφούν τμήμα της ελληνικής καθημερινότητας. Η σειρά ολοκληρώθηκε σε 40 επεισόδια.