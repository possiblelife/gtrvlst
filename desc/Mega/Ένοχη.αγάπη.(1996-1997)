Δύο γυναίκες κι ένας άντρας, παλιοί φίλοι, ξαναβρίσκονται σε μια κρίσιμη καμπή της ζωής τους και προσπαθούν να επανασυνδέσουν το χαμένο νόημα της ύπαρξής τους. Η Στέλλα εγκαταλείπει το Παρίσι και την καλλιτεχνική της καριέρα και επιστρέφει στην Αθήνα προσπαθώντας να ξαναβρεί στα πρόσωπα των αγαπημένων φίλων της, την έμπνευση και την χαμένη της δύναμη. Ο Πέτρος είναι ένας μοναχικός, απογοητευμένος άντρας, που ζει για χρόνια με την αφόρητη αίσθηση ενός έρωτα που ποτέ δεν εκφράστηκε και δεν εκπληρώθηκε. Η Μάρθα και ο Στέφανος βλέπουν τη συζυγική τους σχέση να διαλύεται και οδηγούνται αναπόφευκτα στο διαζύγιο. Ο γιος τους, τον πρώτο καιρό της ενηλικίωσης του, συγκλονίζεται από την κρίση των γονιών του. Οι ήρωες ζουν, αγαπούν, ερωτεύονται, ελπίζουν και απογοητεύονται αναζητώντας το όνειρο της νεότητάς τους και προσπαθώντας να ξανασυνδεθούν με τα κομμένα νήματα της ζωής τους.