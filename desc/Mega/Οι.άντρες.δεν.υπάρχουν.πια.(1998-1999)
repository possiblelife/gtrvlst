Τρεις νέες και όμορφες γυναίκες, παρά το γεγονός ότι έχουν τελείως διαφορετικό χαρακτήρα μεταξύ τους, είναι πολύ φίλες και εκμυστηρεύονται η μία στην άλλη τα προβλήματα και τις αναζητήσεις τους, που συνήθως έχουν σχέση με τους άντρες. Η κάθε μια τους αναζητεί τον ιδανικό σύντροφο. Όταν κάποια στιγμή οι τρεις τους συναντούν τον έρωτα, η πραγματικότητα είναι πολύ διαφορετική απ' αυτή που φαντάζονταν. Η πιο ρομαντική της παρέας ερωτεύεται παράφορα έναν κυνικό άντρα, η πιο επιθετική ερωτεύεται τον πιο δειλό από τους συναδέλφους της και η τρίτη, που εδώ και καιρό αναζητά έναν άντρα που θα της αντισταθεί, ερωτεύεται αυτόν που κατακτά πιο εύκολα απ' όλους.