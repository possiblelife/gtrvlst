Ένα ανατρεπτικό ρομαντικό παραμύθι στην πρωτεύουσα του σύγχρονου κόσμου. Η σειρά γυρισμένη αποκλειστικά στη Νέα Υόρκη, σκιαγραφεί τις εμπειρίες πολλών Ελλήνων, νέων κυρίως παιδιών, που έρχονται στην αμερικανική μητρόπολη, για να ζήσουν το όνειρό τους και να αναζητήσουν μια νέα ζωή. Συγκεκριμένα περιγράφει τη ρομαντική ιστορία έρωτα και επιβίωσης μιας Ελληνίδας στην Νέα Υόρκη. Η δυναμική της προσπάθεια να αποδεσμευτεί από τους υπερπροστατευτικούς και πλούσιους γονείς της, η υιοθέτηση ενός άλλου τρόπου ζωής, οι θυσίες, οι διασκεδάσεις, οι παρέες, οι χαρές και οι λύπες... Μαζί της ένας ατίθασος "Ρομέο", δύο κολλητοί που συναγωνίζονται στο ρόλο του "Ηλίθιου και του Πανηλίθιου", η "καλή νεράιδα", η "κακιά μάγισσα"... Όλα σε ρυθμό και ένταση Νέας Υόρκης!