Η σειρά βασίζεται στην ισπανική σειρά "Con el Culo al Aire". Η ελληνική εκδοχή είναι προσαρμοσμένη στην ελληνική κουλτούρα και έτσι η σειρά αντικατοπτρίζει τις περιπέτειες της καθημερινότητας, που ζουν πια οι περισσότεροι Έλληνες λόγω της κρίσης. Σε ένα κάμπινγκ μετακομίζουν κάθε λογής άνθρωποι, όλοι θύματα της κρίσης. Όντας όλοι τσακισμένοι όσον αφορά στα οικονομικά τους, έχοντας χάσει περιουσίες και δουλειά, αποφασίζουν να κάνουν μια νέα αρχή και να μετακομίσουν στο κάμπινγκ. Ένα μωσαϊκό ανθρώπων με διαφορετικά στοιχεία ο καθένας και διαφορετικές προσωπικότητες γίνονται οι ένοικοί του.