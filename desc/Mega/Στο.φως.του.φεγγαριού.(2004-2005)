Η σειρά που δίχασε το κοινό, θέτοντας για πρώτη φορά τον προβληματισμό για την παρένθετη μητρότητα. Το μεγάλο δίλημμα για το ποια μητέρα δικαιούται να κρατήσει το παιδί, η φυσική ή η ανάδοχη, έγινε για καιρό αντικείμενο ευρύτερης συζήτησης. Η Στέλλα και η Μαρία είναι φίλες από μικρές. Επειδή η Στέλλα δεν μπορεί να αποκτήσει παιδί, η Μαρία προσφέρεται να λειτουργήσει σαν παρένθετη μητέρα, δηλαδή να κυοφορήσει και να γεννήσει το παιδί της φίλης της. Η διαδικασία που ξεκινάει απόλυτα νομότυπα, θα εξελιχθεί σε μια απρόβλεπτη περιπέτεια, οδηγώντας τις δυο φίλες σε ακραία αντιπαράθεση.