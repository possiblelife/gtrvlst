Πώς είναι να μεγαλώνεις παιδιά στην Αθήνα του 2024; Υπάρχει εγχειρίδιο καλού γονιού; Η Σάρα και ο Μιχάλης «Έχουν παιδιά» και πλέον η ζωή τους ως ζευγάρι βρίσκεται   σε… άλλη διάσταση. Η καθημερινότητα τους προσγειώνεται από το ροζ συννεφάκι σε μια ξεκαρδιστική «συνωμοσία», όπου η καθημερινή ρουτίνα γίνεται περιπέτεια. Το περιβάλλον του ζευγαριού προσαρμόζεται στις νέες συνθήκες και όλα μαζί φτιάχνουν τη ζωή «με παιδιά». Μια ζωή γεμάτη απρόοπτα, εκρηκτικές καταστάσεις και πολύ γέλιο. Η κωμωδία θα καταρρίψει τους μύθους του υποδειγματικού γονέα, ιδανικού συζύγου, επιτυχημένης καριέρας και τέλειας οικογένειας.

Ένα δυνατό καστ ταλαντούχων και αγαπημένων ηθοποιών ενσαρκώνει χαρακτήρες που κυκλοφορούν ανάμεσά μας και αντιμετωπίζουν με χιούμορ συναρπαστικές καθημερινές περιπέτειες. Το σενάριο της σειράς υπογράφει ο Λάμπρος Φισφής και τη σκηνοθεσία ο Διονύσης Φερεντίνος.