Μια ακόμη μεγάλη επιτυχία της Μιρέλλας Παπαοικονόμου, που σκιαγραφεί με τον πιο δραματικό τρόπο την καταλυτική δύναμη της απουσίας. Η σειρά είναι γυρισμένη, στο μεγαλύτερο μέρος της, σε μαγευτικές τοποθεσίες της Κρήτης. Οι μπαλωθιές στο γαμήλιο γλέντι της κόρης του κρύβουν τα σχέδια του. Στον απόηχο των μαντινάδων ο Σήφης μαζεύει τα πράγματά του και αποχαιρετά τη γυναίκα του μετά από 22 χρόνια συμβίωσης. Η κλειστή κοινωνία των Χανίων ξεσηκώνεται. Και όσο αυτή απαιτεί απεγνωσμένα «κάθαρση» τόσο η γυναίκα του θα αναζητάει τους λόγους που οδήγησαν το Σήφη σε αυτήν την απόφαση. Και όσο εκείνος είναι απών, ο Στάθης, ο στενός παιδικός του φίλος, στέκεται στο πλευρό της γυναίκας του. Η απουσία ενός αγαπημένου προσώπου μπορεί να αποδειχθεί χειρότερη από την παρουσία του; Και πόσο καταλυτική, μπορεί να αποδειχθεί αυτή η απουσία για τις σχέσεις και τα συναισθήματα των ανθρώπων;