Η ζωή τεσσάρων γυναικών που είναι φίλες από τα παιδικά τους χρόνια: Η Μαρίνα, η Κατερίνα, η Γιάννα και η Αλίκη. Η Μαρίνα μόλις έχει γνωρίσει τον άνδρα της ζωής της, τον Δημοσθένη, ο οποίος δείχνει να ενδιαφέρεται γι' αυτήν. Τώρα η κοπέλα περιμένει τηλεφώνημά του. Οι τρεις φίλες της, κανονίζουν να βγουν όλες μαζί για να συζητήσουν με την Μαρίνα, με λεπτομέρειες, για τον Δημοσθένη. Προσπαθούν να βρουν μια μέρα που να τις βολεύει όλες γιατί η Κατερίνα και η Αλίκη είναι παντρεμένες και πρέπει να πείσουν πρώτα τους άνδρες τους. Από την άλλη πλευρά, η Γιάννα που είναι χωρισμένη, πρέπει να αφήσει κάπου το παιδί της. Τελικά αποδεικνύεται ότι δεν είναι και τόσο εύκολο να συνδυαστούν τέσσερις γυναίκες με πολλές υποχρεώσεις για να βγουν ένα βράδυ μαζί, πολύ περισσότερο μάλιστα όταν η μία από τις τρεις περιμένει εναγωνίως τηλέφωνο από τον καλό της, ο οποίος την ψάχνει στο τηλέφωνο και δεν την βρίσκει.