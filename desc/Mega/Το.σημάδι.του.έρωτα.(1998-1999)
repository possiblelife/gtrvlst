Η Άννα, από φτωχή οικογένεια και με έναν αδελφό που βρίσκεται στη φυλακή για φόνο, παντρεύεται τον Δημήτρη, το μεγάλο γιο του Αντώνη Ραζή, του προύχοντα του χωριού. Όλα πάνε καλά μέχρι που ο δεύτερος γιος του Ραζή, ο Κώστας, που έχει φάει το μερίδιό του από την περιουσία και τον κυνηγούν για χρέη έρχεται στο χωριό μαζί με την Τζένη, μια λαϊκή τραγουδίστρια. Ανάμεσα στην Άννα και στον Κώστα αναπτύσσεται ένας παθιασμένος έρωτας. Η Άννα προσπαθεί να κρατηθεί μακριά του, αλλά δεν τα καταφέρνει. Η ζωή της αλλάζει. Οι ψίθυροι στο χωριό για την παράνομη σχέση του Κώστα και της Άννας αρχίζουν να κυκλοφορούν και κάποια στιγμή φθάνουν στ' αυτιά του Δημήτρη. Στην αρχή δεν το πιστεύει αλλά κάποιο βράδυ που ξυπνάει και δεν βρίσκει την γυναίκα του, βγαίνει να την αναζητήσει. Την βρίσκει στην αγκαλιά του Κώστα. Η σύγκρουση είναι μοιραία και η τροπή των γεγονότων δραματική.