Το South Park συναντά τον Καραγκιόζη, στην πιο ακομπλεξάριστη, προκλητική, ποπ σάτιρα της τηλεόρασης - την πρώτη ελληνική σειρά animation για μεγάλα και ολίγον παρμένα παιδιά. 2300 χρόνια πριν ο φιλόσοφος Μένιππος πέθανε. Ο Θεός Ερμής τον πέταξε στη βάρκα, ο Χάρος τον πέρασε απέναντι, όταν όμως ήρθε η ώρα να πληρώσει τον οβολό, ο Μένιππος είπε ..."Ουκ ­αν λάβοις παρά του μη έχοντος"... και συνέχισε να ζει εκμεταλλευόμενος το πρώτο ηλίθιο γραφειοκρατικό παραθυράκι της ιστορίας μας. Δυο χιλιάδες χρόνια μετά τίποτα δεν έχει αλλάξει και ακόμη κι αν πεθάνεις κάποιον πρέπει να πληρώσεις! Σήμερα τον παπά και το μαρμαρά κάποτε το βαρκάρη του Αχέροντα. Στο σήμερα (τέλος πάντων) ο Χάρος κι ο Ερμής θέλουν να πάρουν σύνταξη και ν'αποσυρθούν με τους υπόλοιπους αθάνατους στο Μαϊάμι. Μοναδικό τους πρόβλημα είναι εκείνος ο οβολός του Μένιππου. Παρά τις σθεναρές αντιρρήσεις του Μένιππου η συμφωνία επέρχεται: Ο Μένιππος πρέπει στην σύγχρονη Ελλάδα να βρει μία νόμιμη δουλειά και να παραδώσει έναν οβολό στον Χάρο. "Ζήσε Μάη μου να φας τρι-φύλi". Μία σύγχρονη, άγρια σάτιρα στην υποκριτική μας Ελλάδα που δεν αφήνει κανένα τοπικό μας μύθο όρθιο.