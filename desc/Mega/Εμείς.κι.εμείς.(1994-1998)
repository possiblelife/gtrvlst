Σε ένα διώροφο νεοκλασικό σπίτι στο Μετς ζουν, ο Στέλιος, ο φοβερός ηλεκτρολόγος αυτοκινήτων που είναι παντρεμένος με την Μαρία μια τροφαντή Κύπρια καθηγήτρια φιλόλογο. Στον επάνω όροφο ζει η Σμαράγδα, ιατρική επισκέπτης στο επάγγελμα, με την αδελφή της την Αντωνία, ιδιαιτέρα γραμματέα και γεροντοκόρη. Ο Βασίλης, νέος επίδοξος ηθοποιός του "ποιοτικού χώρου" μονίμως άνεργος και ωραίος που συζεί με την Σμαράγδα. Μαζί τους, χωρίς να μένουν στο ίδιο σπίτι, η Νατάσα μια πληθωρική ύπαρξη που εργάζεται στις Δημόσιες Σχέσεις μεγάλης δισκογραφικής εταιρίας και ο Μάκης, ένας φοβερός τύπος, sex maniac, πλην όμως looser από γεννησιμιού του, που δουλεύει σαν ξεναγός. Τα έργα και οι ημέρες μιας παρέας πολύ αγαπημένης που ξέρει πολύ καλά ότι ακόμα κι όταν μαλώνουνε, τελικά χώρια δεν μπορούνε να ζήσουνε επ' ουδενί.