Μια πολιτικός, πρώην τηλεπαρουσιάστρια, αναζητώντας τον «φευγάτο» σύζυγό της και προσπαθώντας να καταλάβει τη δύστροπη κόρη της, που χαμένη μέσα στις εφηβικές ανασφάλειες τής κάνει το βίο αβίωτο, θα έχει μια μοιραία συνάντηση και θα χτίσει μια νέα, παράδοξη σχέση που θ' αλλάξει για πάντα τα δεδομένα.
Και μέσα σ' όλα το Άμστερνταμ. Μια πόλη όμορφη, με τα κανάλια της, τις τουλίπες της, τα ποδήλατά της, μια πόλη που μπορεί να βοηθήσει αυτόν που το έχει πάρει πραγματικά απόφαση να κάνει ένα νέο ξεκίνημα. Μια κωμωδία που ανέτρεψε όλα όσα πιστεύαμε για τις γυναικείες φιλίες, αγνόησε τα taboo και απέδειξε ότι τελικά σημασία έχει τι λέει η καρδιά και όχι τι θα πει ο κόσμος.