Ο Αρχοντής Παξινός, χωρισμένος χρόνια από την γυναίκα του, Ιουλία, απολαμβάνει μια ελεύθερη σεξουαλική ζωή με αιθέριες υπάρξεις, κατά προτίμηση αλλοδαπές. Μαζί του, σε ένα τριώροφο σπίτι, ζουν ο γιος του, Ιάσονας, με την γυναίκα του, Ελπίδα, και τα δυο τους παιδιά, τον Κωστάκη και την Τζούλη. Από την άλλη, η κόρη του, η Ζωή, ζει μόνη προσπαθώντας να ξεπεράσει τον πρόσφατο οδυνηρό χωρισμό της. Επιπλέον, στο σπίτι του Αρχοντή, ζει και η μεγάλη του αδυναμία, η Έμμα, ένα πανέξυπνο golden retriever που έχει σκλαβώσει την καρδιά και το μυαλό του. Όλοι έχουν θέμα με τον τρόπο ζωής του Αρχοντή και ιδιαίτερα η Ιουλία που όλα αυτά τα χρόνια μετά τον χωρισμό τους δεν τον έχει αφήσει σε χλωρό κλαρί. Ο Αρχοντής αντιμετωπίζει την κριτική και τις μπηχτές όλων με το δικό του ιδιαίτερο χιούμορ. Όταν μάλιστα τους προσκαλεί σε τραπέζι με σκοπό να τους ανακοινώσει κάτι εξαιρετικά σοβαρό, ο καθένας τους δίνει σ' αυτή την πρόσκληση την δική του ερμηνεία. Ο Αρχοντής όμως ανατρέπει τα προγνωστικά και σοκάρει τους πάντες όταν στο τραπέζι...