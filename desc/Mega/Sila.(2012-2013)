Η ιστορία ενός μεγάλου έρωτα που ξεκινά με ένα γάμο που δεν έπρεπε να γίνει. Η Τουρκία του σήμερα συγκρούεται με τους άγραφους νόμους της παράδοσης. Η Σιλά, μια όμορφη, σύγχρονη κοπέλα, πέφτει στα δίχτυα μιας εφιαλτικής παγίδας. Η ειδυλλιακή ζωή της υιοθετημένης Σιλά στην όμορφη Κωνσταντινούπολη αλλάζει από τη μια στιγμή στην άλλη, όταν εμφανίζεται ο πραγματικός της πατέρας με το πρόσχημα ότι η ετοιμοθάνατη μητέρα της θέλει να την δει για τελευταία φορά. Ο πραγματικός λόγος είναι πως θέλουν να την παντρέψουν με τον Αγά Μποράν, τον αρχηγό της φυλής των Γκέντζο, με απώτερο σκοπό τη λήξη μιας βεντέτας. Η ανυποψίαστη Σιλά πέφτει στην παγίδα και ο εφιάλτης ξεκινά. Μπορεί, όμως, αυτό που ξεκινάει ως εφιάλτης να εξελιχθεί σε αληθινή αγάπη;