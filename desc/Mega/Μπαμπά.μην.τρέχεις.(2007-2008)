Ο Βασίλης και η Μόνα είναι ένα αγαπημένο νιόπαντρο ζευγάρι. Ένα βράδυ που βγαίνουν έξω σε ένα καλό εστιατόριο ο Βασίλης κάνει στη Μόνα μια μεγάλη έκπληξη: της ανακοινώνει ότι αγόρασε το κάμπριο αυτοκίνητο που πάντα ονειρευόταν. Αλλά και η Μόνα έχει μια μεγάλη έκπληξη για το Βασίλη: του ανακοινώνει ότι είναι έγκυος. Του Βασίλη του έρχεται κεραμίδα. Δεν είναι ότι δεν θέλει το παιδί, απλώς δεν το περίμενε σε αυτή τη φάση της ζωής του. Ούτε και η Μόνα το περίμενε, ειδικά τώρα που συζητάει μια σοβαρή επαγγελματική πρόταση. Και τώρα τι γίνεται; Ο υποψήφιος μπαμπάς νιώθει ότι βρίσκεται μπροστά σε ένα κοσμοϊστορικό δίλημμα. Από την άλλη, η υποψήφια μαμά νιώθει ότι βρίσκεται μπροστά στο πιο φυσιολογικό πράγμα του κόσμου. Το περίεργο είναι ότι έχουν και οι δύο δίκιο.