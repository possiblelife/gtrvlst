Όταν ο Κώστας Μαντάς, ανερχόμενο αστέρι της πολιτικής, παντρεύεται την Όλγα Μαρκάκη, εκείνη εγκαταλείπει την καριέρα της στη δικηγορία και αφοσιώνεται ολοκληρωτικά στο σύζυγό της. Ο γάμος τους θεωρείται ιδανικός. Κάποια στιγμή, οι πολιτικοί στόχοι του Κώστα υλοποιούνται και γίνεται υφυπουργός. Τώρα, που η καριέρα του άνδρα της πηγαίνει τόσο καλά, η Όλγα θεωρεί ότι έχει έρθει η κατάλληλη στιγμή για να ασχοληθεί και με τη δική της καριέρα. Την ευτυχισμένη ζωή της Όλγας, όμως, έρχεται να ταράξει ένα μοιραίο γεγονός. Ανακαλύπτει ξαφνικά ότι ο σύζυγος έχει καταχραστεί την περιουσία της. Τώρα η σχέση τους έχει πια κλονιστεί ανεπανόρθωτα και η Όλγα καταφεύγει στη δικαιοσύνη. Μηνύει τον Κώστα για απάτη και πλαστογραφία. Την υπόθεση αναλαμβάνει ο δικηγόρος Παύλος Καρέλης. Σύντομα, μια τρυφερή σχέση αναπτύσσεται ανάμεσά τους.