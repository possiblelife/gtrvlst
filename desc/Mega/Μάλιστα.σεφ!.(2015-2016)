Στην κουζίνα του πιο ακριβού γαλλικού εστιατορίου της Αθήνας τα μαχαίρια ακονίζονται καθημερινά και η ατμόσφαιρα μυρίζει μπαρούτι. Σεφ, επίδοξοι μάγειροι, μάνατζερ και ανταγωνιστές σε μια καθημερινή μάχη. Ο σεφ Βασίλης Κόκκορης είναι ο άρχοντας της κουζίνας του «Chef Philippe». Εξαιρετικά ταλαντούχος, αλλά και ιδιόρρυθμος χαρακτήρας, κάνει σε όλους τη ζωή δύσκολη και δεν σηκώνει κουβέντα. Ο Μάνθος είναι νέος, φιλόδοξος και αποφασισμένος να γίνει μια μέρα ένας καταξιωμένος σεφ. Προσλαμβάνεται σχεδόν κατά λάθος στο εστιατόριο, όπου το όνειρό του θα γίνει πραγματικότητα ή ένας καθημερινός εφιάλτης. Ανακατεύεται παντού, εξοργίζει τον Βασίλη, κοντράρεται με τους υπόλοιπους μάγειρες, ενώ έχει να αντιμετωπίσει και την μάνατζερ του εστιατορίου, Κίκα, με την οποία είχε μια σύντομη ερωτική περιπέτεια, χωρίς να γνωρίζει ποια είναι, ένα βράδυ πριν προσληφθεί.