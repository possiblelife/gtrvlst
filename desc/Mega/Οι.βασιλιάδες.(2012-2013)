Ο Μάρκος Βασιλιάς, χήρος, βιοπαλαιστής και πατέρας τεσσάρων παιδιών, κάνει μία καλή πράξη όταν "αναβάλλει" την αυτοκτονία μίας ώριμης κυρίας, που λόγω προβλημάτων υγείας, προτιμά να αποδημήσει. Για να τον ευχαριστήσει -το σκέφτηκε καλύτερα- τον κάνει πρόεδρο της εταιρείας της (Ελιά) και η ίδια φεύγει στο εξωτερικό αφήνει όμως πίσω της για να τον εκπαιδεύσει την Χριστίνα, η οποία αν και στην αρχή θα τον αντιπαθήσει, στην συνέχεια θα τον ερωτευτεί. Ο γιος του Λεωνίδας θα ερωτευτεί τη Νεφέλη και μετά από μια σειρά εξελίξεων θα είναι μαζί και σύμφωνα με πληροφορίες η συνέχεια του σεναρίου έδειχνε ότι θα ξαναχώριζαν εξαιτίας του πατέρα της Νεφέλης, αλλά η επιμονή και η δυνατή αγάπη τους θα ξεπεράσει κάθε εμπόδιο και θα είναι και πάλι μαζί. Μάλιστα αναμενόταν να δούμε και τον αρραβώνα τους αν συνεχιζόταν η σειρά. Εχθρός του Βασιλιά θα είναι ο Αιμίλιος Κανελλόπουλος που θα ερωτευτεί την Λίζα αδελφή του Μάρκου, χωρίς να γνωρίζει ότι πρόκειται περί τρανσέξουαλ. Ερωτευμένη με τον Μάρκο όμως είναι και η κουνιάδα του, η Γιούλη,ενώ σε ένα αισθηματικό γαϊτανάκι είναι μπλεγμένοι και άλλοι χαρακτήρες. Ο Αιμίλιος είναι παντρεμένος με την Τιτίκα παρουσιάστρια της εκπομπής "είμαστε γυναίκες" και την παρουσιάζει με την Λίζα την ερωμένη του άντρα της. Ο Αιμίλιος και η Τιτίκα έχουν έναν κακομαθημένο γιο.