Η Πάττυ είναι μια 13χρονη κοπέλα που ζει με τη μητέρα της, Κάρμεν Κάστρο στο Μπαριλότσε, ένα ορεινό χωριό στην Αργεντινή. Λόγω μιας θεραπείας που πρέπει να κάνει η Πάττυ, αποφασίζουν με τη μητέρα της, να μετακομίσουν στο Μπουένος Άιρες. Τα δύο μεγάλα όνειρα της Πάττυ, είναι να γίνει τραγουδίστρια παγκοσμίου φήμης και να γνωρίσει το πατέρα της. Μια τυχαία συνάντηση κατά την άφιξη τους, στο Μπουένος Άιρες με τον διάσημο γιατρό, Λεάντρο Ντίαζ Ριβαρόλα, ο οποίος είναι ο μεγάλος έρωτας της Κάρμεν και πατέρας της Πάττυ, θα αλλάξει τις ζωές όλων καθώς ο Λεάντρο είναι πλέον αρραβωνιασμένος με μια γυναίκα της υψηλής κοινωνίας, τη Μπιάνκα Μπερνάρντι και ζουν μαζί με τα δύο παιδιά της, από προηγούμενο γάμο, την 14χρονη πανέμορφη και ταλαντούχα αλλά φαντασμένη Αντονέλλα και τον 15χρονο Φακούντο, ο οποίος είναι ρομαντικός και δεν συμφωνεί με όσα λένε και κάνουν η μητέρα και η αδερφή του στους μη πλούσιους ανθρώπους, όπως είναι η Πάττυ και η Κάρμεν. Επιπλέον, η Πάττυ έχει ένα σκυλάκι που το φωνάζει Ματίας όπως λένε και το αγόρι που της αρέσει και γνώρισε μια φορά τυχαία όταν έπεσε από το ποδήλατο της και την βοήθησε. Το γεγονός οτι η Πάττυ είναι ερωτευμένη με τον Ματίας κάνει ακόμη πιο έξαλλη και ανταγωνιστική την Αντονέλλα αφού ο Ματίας είναι το αγόρι της. Κατά τη διάρκεια της σειράς, εμφανίζονται και η μητέρα του Λεάντρο, Ινές, η οποία είναι διευθύντρια στο ακριβό ιδιωτικό σχολείο που φοιτούν η Αντονέλλα, ο Φακούντο, ο Ματίας και αργότερα η Πάττυ με οικονομική στήριξη του Λεάντρο, ο οποίος από την αρχή εκδηλώνει μια αγάπη σαν να αισθάνεται οτι είναι κόρη του. Άλλοι χαρακτήρες που εμφανίζονται είναι η Ζοζεφίνα, η οποία είναι αδερφή του Ματίας και κολλητή της Πάττυ, η Ταμάρα, η Σόλ, η Μπελέν, η  Μαρία, ο Σαντιάγκο, ο Άλαν, ο Γκονζάλο και ο Φελίπε που ανήκουν στο συγκρότημα "Las Populares" και είναι τα "εντάξει" παιδιά του σχολείου καθώς και οι: Κατερίνα, Πία, Λουσιάνα, Μπρούνο, ο Γκουίντο και αργότερα η Έμμα που είναι οι Las Divinas. Κατά την παραμονή της, στο Μπουένος Άιρες, η Πάττυ θα ζήσει πολλές ευχάριστες αλλά και λυπητερές στιγμές ενώ θα απαντηθούν μέσα από την ιστορία και τα ερωτήματα: "Θα κάνει τα όνειρα της πραγματικότητα;", "θα την αγαπήσει ο Ματίας", "Θα ξεπεράσει τη ντροπή της να τραγουδάει μπροστά σε πολύ κόσμο;" και άλλα πολλά.