Στην πρώτη περίοδο η σειρά ονομαζόταν "Τα εφτά κακά της μοίρας μου". Στη δεύτερη περίοδο της σειράς Τα 7 κακά πληθύνανε. Γίνανε πολλά και τώρα ο Λάμπρος προσπαθεί να τα βγάλει πέρα με «Όλα τα κακά της μοίρας του». Όλοι οι συγγενείς του, κοντινοί και μακρινοί, φαίνεται να έχουν στόχο την ηρεμία του. Ή το πορτοφόλι του. Ή και τα δύο μαζί. Αυτή τη φορά μετακομίζουν όλοι στο ίδιο σπίτι και ο ατυχής Λάμπρος καλείται να αντιμετωπίσει τη μοίρα του στην μεζονέτα. Μια νέα ζωή αρχίζει για τον Λάμπρο ο οποίος με την βοήθεια μαστόρων ετοιμάζει το καινούργιο του σπίτι. Ο Λεωνίδας με την Φόνη ετοιμάζουν και αυτοί με τη σειρά τους το σπίτι που θα ζήσουν μαζί. Η διαμάχη μεταξύ του Ζαχαρία και του Σταύρου είναι συνεχής και έντονη, παρά τις προσπάθειες που κάνουν για να τα βρουν επιτέλους. Ο Τόλης αντίθετα είναι πανευτυχής εξαιτίας του μεγάλου έρωτα που φέρει το όνομα Ελίτσα.