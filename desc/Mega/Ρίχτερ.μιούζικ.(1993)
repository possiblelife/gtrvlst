Η εταιρεία δίσκων ΑΠΟΛΛΩΝ μια από τις ελάχιστες που αντιστέκεται ακόμα στο λαϊκό τραγούδι και υπηρετεί την κλασική μουσική, διέρχεται οικονομική κρίση. Ο Φάνης, γαμπρός του γέρου τώρα ιδιοκτήτη και λάτρης των ''σκυλάδικων'' προσπαθεί να αλλάξει τον προσανατολισμό της εταιρείας και να τον στρέψει προς τη λαϊκή μουσική. Ως κύριο αντίπαλο στα σχέδιά του βρίσκει τον κουνιάδο του Κούλη και την Μαμίκα οι οποίοι δεν έχουν αντίρρηση ''επί της ουσίας'' απλά και μόνο δεν ''χωνεύουν'' ούτε αυτόν ούτε τις πρωτοβουλίες του. Η μετωπική τους σύγκρουση η οποία γίνεται σε προσωπικό επίπεδο και χωρίς να υπάρχει κάποια εναλλακτική λύση καταστρέφει ολοκληρωτικά την εταιρεία και οδηγεί τους πάντες σε καταστροφή. Σάτιρα της αυτοκαταστροφικής μανίας των ελλήνων, οι οποίοι καταστρέφουν ότι δημιουργικό έχουν επιτύχει...διαφωνώντας. Ανάμεσα στους αρκετούς χαρακτήρες του σίριαλ, θα ξεχωρίσουμε για την ευρηματική σύλληψη και τις σατιρικές αντιδράσεις του τον τύπο του ''Μπρέζνιεφ'' της K.G.B. ο οποίος μετά την κατάρρευση του καθεστώτος ήλθε στην Ελλάδα κι έγινε σωματοφύλακας του Φάνη.