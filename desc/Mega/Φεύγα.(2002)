Πέντε φίλοι γεννήθηκαν και πέρασαν τα παιδικά τους χρόνια σ' ένα χωριό στη Βόρεια Ελλάδα. Η Χαρά, 18 χρονών, ορφανή από πατέρα, ζει με την μητέρα της την Αντωνία. Η Ρέα, φίλη και συνομήλικη της Χαράς, είναι κόρη του προέδρου του χωριού, του Παντελή και της Άννας. Ο πατέρας της διατηρεί κρυφό δεσμό με την Αντωνία. Την παρέα συμπληρώνουν, ο Νίκος, ο μεγάλος έρωτας της Χαράς, ο Χρήστος και ο Λουκάς. Η ώρα του αποχαιρετισμού έχει φτάσει. Η Ρέα, ο Χρήστος και ο Λουκάς εγκαταλείπουν το χωριό για σπουδές στη Θεσσαλονίκη και ο Νίκος φεύγει για την Πράγα, για να σπουδάσει μουσικός. Η Χαρά μένει μόνη στο χωριό. Μετά από έναν μεγάλο καυγά με την μητέρα της φεύγει από το σπίτι της και παίρνει το λεωφορείο για Θεσσαλονίκη...