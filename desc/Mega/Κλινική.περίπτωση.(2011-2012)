Ένας ιδιόμορφος μεγαλοχειρουργός που ένα παράξενο παιχνίδι της ζωής τον έφερε από την καλύτερη κλινική του κόσμου στο αγροτικό ιατρείο της γραφικής ελληνικής επαρχίας. Τι γίνεται, όμως, όταν αυτός ο μεγαλογιατρός φοβάται το αίμα, όταν αυτός ο ιδιόρρυθμος, σχεδόν αντικοινωνικός, μανιακός με την τάξη γιατρός αποφασίζει να εγκατασταθεί σε ένα μικρό χωριό; Πώς βλέπουν τον διάσημο μεγαλογιατρό οι καλόκαρδοι, απλοϊκοί και συχνά αφελείς κάτοικοι; Μικρές ιστορίες καθημερινής τρέλας βιώνει ο Μάρκος Στάικος στη νέα του ζωή. Mε τον έρωτα να καραδοκεί, οι συγχωριανοί του τον φέρνουν πολλές φορές στα όριά του. Παράλληλα, όμως, οι καλόκαρδοι αυτοί άνθρωποι τού δείχνουν και μια άλλη, πιο χαλαρή και χαρούμενη πλευρά της ζωής. Η κωμική σειρά του MEGA βασίζεται στην αγγλική επιτυχία “Dr Martin” με μεγάλο μέρος των γυρισμάτων να πραγματοποιείται στην Καρδαμύλη. Η σειρά ήταν στις 10 πρώτες στον κατάλογο με εκείνες που είχαν την υψηλότερη τηλεθέαση το 2012. Ολοκληρώθηκε με 18 επεισόδια, και ενώ υπήρχαν πιθανότητες για συνέχιση της σειράς, δεν συνεχίστηκε επειδή οι ηθοποιοί δεν πληρώθηκαν ποτέ.