Όταν πετούν στον αέρα, τα πράγματα είναι απλά. Ελέγχουν τα αεροπλάνα και τη μοίρα τους. Αφοσιωμένοι στο στόχο τους, ένα στόχο ιερό και ξεκάθαρο. Είναι πιλότοι της Πολεμικής Αεροπορίας και τους δένει μια σταθερή φιλία, ο κίνδυνος και το πάθος για τη δουλειά τους. Όταν προσγειώνονται όμως, συνειδητοποιούν ότι ίσως οι μεγαλύτερες δυσκολίες βρίσκονται στη γη, γύρω τους και μέσα τους. Οι πιο επικίνδυνοι ελιγμοί αφορούν τις ανθρώπινες σχέσεις και κει είναι που ο καλύτερος θα δείξει την αξία του. Τρεις τηλεοπτικές χρονιές, εννιά πιλότοι, οι γυναίκες της ζωής τους, οι οικογένειές τους, οι κίνδυνοι, οι φιλίες, η μοναξιά, η συντροφικότητα, η περιπέτεια, η αγάπη...