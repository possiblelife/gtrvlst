Το βραβευμένο και μεταφρασμένο σε πολλές γλώσσες βιβλίο του ακαδημαϊκού Τάσου Αθανασιάδη. Μια μεγάλη παραγωγή, με θέμα την προαιώνια μάχη του καλού με κακό, του «θέλω» και του «πρέπει». Οι χαρακτήρες της σειράς είναι μικροί και μεγάλοι ήρωες της καθημερινής ζωής: O Λουκάς Δελόγγης, που μετά από σπουδές στο Παρίσι, φεύγει ξαφνικά στο Άγιον Όρος για να μονάσει. Η Γλαύκη Αρχοντίδη, κόρη ήρωα της Κατοχής που ζει στο Λονδίνο. Ο Παντιάς Φλέρης, ξάδερφος του Λουκά. Δικηγόρος, ακαταμάχητος στις γυναίκες, που του αρέσει να συγκρούεται για τα πάντα. Ο αρχαιολόγος Σωτήρης Ανδρουλής, ο φραγκισκανός μοναχός Περ Γκρεγουάρ, ο ξεπεσμένος γιατρός Μαρίνος Φλέρης , ο Σουηδός κροίσος Καρλ Γκιούναρσον, ο Σπύρος και η Θωμαή Δελόγγη, ο δήμαρχος του νησιού. Όλοι συνδέονται από το κοινό μέλλον και τον κοινό τόπο και βιώνουν την αμαρτία, τον έρωτα και τον πόνο.