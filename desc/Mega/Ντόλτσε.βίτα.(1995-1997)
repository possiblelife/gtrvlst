Η Ντόλτσε Βίτα (ιταλικά: Dolce Vita = Γλυκιά Ζωή) ήταν κωμική σειρά που εξιστορούσε τον παράνομο έρωτα μιας χήρας διευθύντριας εργοστασίου, της Χριστίνας Μαρκάτου (Άννα Παναγιωτοπούλου) με τον νεαρό Αντώνη Καλούδη (Θανάσης Ευθυμιάδης), ο οποίος μάλιστα επρόκειτο αρχικά να γίνει γαμπρός της. Ολόκληρη η δομή του σήριαλ ήταν βασισμένη στο πώς θα μείνει μέσα από κωμικές καταστάσεις κρυφός αυτός ο δεσμός, από το ευρύτερο οικογενειακό, επαγγελματικό και κοινωνικό περιβάλλον της εργοστασιάρχου. 