Η Κατερίνα είναι μια συνηθισμένη εργαζόμενη γυναίκα. Σύζυγος του γοητευτικά ανεύθυνου Γρηγόρη και μητέρα της απαιτητικής 17χρονης Αλεξίας και του χαμένου στο διάστημα 16χρονου Παρασκευά. Η Κατερίνα έρχεται συνεχώς αντιμέτωπη με καινούριες προκλήσεις, οι οποίες εμφανίζονται από τους ρόλους της ως μητέρα, σύζυγος, εργαζόμενη, κόρη, νύφη, αδελφή και μέλος του Συλλόγου Γονέων και Κηδεμόνων. Με όπλο τη θέλησή της, το κοφτερό της χιούμορ και τη στήριξη που της δίνουν περαστικοί άνθρωποι στον δρόμο, στους οποίους εξομολογείται τις ιστορίες της, μια και κανείς στην οικογένειά της δεν την ακούει. Θα καταφέρει να κρατήσει τον γάμο της ζωντανό, να μην απολυθεί απ' τη δουλειά της, να βοηθήσει τα παιδιά της να γίνουν ευτυχισμένοι, ολοκληρωμένοι άνθρωποι και να τακτοποιήσουν το δωμάτιο τους, να επιζήσει από την κριτική της Μαριλίζας, της εκνευριστικά τέλειας και υπεροπτικά επικριτικής Προέδρου του Συλλόγου Γονέων και Κηδεμόνων που θεωρεί την Κατερίνα και τα παιδιά της ντροπή για το σχολείο και να έχει και έτοιμο φαγητό για το βράδυ; Τελικά, μήπως διαθέτει υπερδυνάμεις και δεν το ξέρει;