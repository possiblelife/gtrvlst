Το σημαντικό βιβλίο του Βασίλη Βασιλικού δραματοποιείται για το Mega. Μια ιστορία για τους νέους ανθρώπους και τα όνειρά τους, που σήμερα έχει να πει πολλά. Πέντε αγόρια, φίλοι μεταξύ τους, εγκλωβισμένα στα αδιέξοδα της γενιάς τους αναζητούν, ο καθένας χωριστά και όλοι μαζί, μια φυγή από την καθημερινότητα, ένα παράθυρο στο όνειρο. Μια κοπέλα εμφανίζεται στην ζωή τους και δρα σαν καταλύτης. Έχει όραμα, έχει πίστη, έχει θάρρος και τολμάει να ονειρεύεται. Η κοινή πορεία και οι αντιθέσεις τους δίνουν άλλο νόημα στην ζωή τους, αν και πολλές φορές τους φέρνουν στα όρια. Όλοι μαζί αποφασίζουν να ακολουθήσουν ένα όραμα που φαίνεται ανέφικτο να πραγματοποιηθεί, αλλά που εκείνοι πιστεύουν. Γιατί έχουν ανάγκη να πιστέψουν σε κάτι σημαντικό, σε μια πράξη σπουδαία, σε μια ιδέα εθνική. Ακολουθώντας το όραμά τους, οι ήρωές μας εμπλέκονται σε μια περιπέτεια με τραγική κατάληξη και απρόσμενες συνέπειες για όλους τους.