Η Ισμήνη είναι η πλούσια κληρονόμος μιας μεγάλης εταιρείας. Η διαθήκη του πατέρα της Ισμήνης ορίζει ότι για να διευθύνει την εταιρεία, πρέπει να είναι παντρεμένη και να αποφασίζει από κοινού με τον άνδρα της. Η Ισμήνη όμως, δεν εμπιστεύεται κανέναν άνδρα, γιατί ξέρει ότι όλοι έχουν στο μάτι τα λεφτά της. Ο Δήμος είναι ένας φτωχός ηθοποιός χωρίς ταλέντο. Η γκαντεμιά τον ακολουθεί παντού και κάθε τι που κάνει είναι ευθύς εξαρχής καταδικασμένο να αποτύχει. Η μοίρα φέρνει κοντά τον Δήμο και την Ισμήνη και για τους δικούς του λόγους ο καθένας, αποφασίζουν να κάνουν έναν εικονικό γάμο. Για να σιγουρευτεί όμως η Ισμήνη ότι το διαζύγιο θα βγει και ότι δεν υπάρχει ενδεχόμενο να την ερωτευτεί ο υποτιθέμενος άνδρας της, θέλει να παντρευτεί κάποιον γκέι. Έτσι ο Δήμος λόγω ανάγκης αναλαμβάνει να παίξει το ρόλο του παντρεμένου και ερωτευμένου στον περίγυρο της Ισμήνης Λαμπρίδου και τον γκέι απέναντι στην ίδια την Ισμήνη.