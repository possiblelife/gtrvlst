Αυθαίρετη συνύπαρξη! Αυθαίρετο χιούμορ! Αυθαίρετο γέλιο! Μια σειρά που έγινε - αυθαίρετα - μεγάλη επιτυχία! Μπορείτε να φανταστείτε δύο οικογένειες με το ίδιο όνομα, που να μένουν στην ίδια πολυκατοικία, χωρίς τα μέλη τους να έχουν τον παραμικρό συγγενικό δεσμό μεταξύ τους; "Γιατί όχι, πρόκειται για μια καθαρή σύμπτωση", είναι το πρώτο πράγμα που σας έρχεται στο μυαλό. Τι θα σκεφτόσαστε, όμως, αν σας λέγαμε ότι η κεφαλή της μιας είναι ένας αποτυχημένος δικηγόρος, παντρεμένος με μια πλούσια γυναίκα, ενώ τη φροντίδα της δεύτερης έχει ένας αυτοδημιούργητος εστιάτορας, που έχει μια απερίγραπτα ξενομανή κόρη; "Συμβαίνουν αυτά" μπορεί να απαντούσατε. Ναι, συμβαίνουν! Όπως συμβαίνει συχνά δύο ένοικοι να βρίσκονται στα μαχαίρια και να θέλει ο ένας να κατασπαράξει τον άλλον. Όλα αυτά μαζί, ωστόσο, είναι μάλλον απίθανο να συνυπάρξουν, γιατί τότε γίνεται..το έλα να δεις.