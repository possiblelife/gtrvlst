Ο Στέφανος, αξιωματικός του πολεμικού ναυτικού, ετοιμάζεται να πάει ταξίδι και δίνει οδηγίες στα παιδιά του, το Θέμη και τη Χριστίνα, που ζουν, μετά το διαζύγιό του, με τη μητέρα του Πίτσα η οποία έχει βάλει στόχο της ζωής της να τον ξαναπαντρέψει. Η Σοφία, φιλόλογος, ετοιμάζει τη διατριβή της με στόχο το διδακτορικό και την ακαδημαϊκή καριέρα. Η μικρότερη αδελφή της Τζένη, δεινή επιχειρηματίας, ετοιμάζεται για τα εγκαίνια της καινούργιας της μπουτίκ εσωρούχων στο κέντρο της Αθήνας με αρωγό την ζάπλουτη και κοσμική μητέρα τους Ναταλί. Η αναβολή του ταξιδιού του Στέφανου, μια τυχαία γνωριμία του και η επιλογή της Σοφίας ως καθηγήτριας ιδιαιτέρων μαθημάτων των παιδιών του θα ενώσουν αυτούς τους ανθρώπους και θα τους οδηγήσουν σε απίστευτα μπλεξίματα και ανεξέλεγκτες καταστάσεις.