Ο Αριστοτέλης είναι ένας άνεργος ηθοποιός που αναλώνεται σε διαφημιστικά, μικρούς ρόλους και μεταγλωττίσεις. Οι οντισιόν του είναι πάντα αποτυχημένες. Οι δημόσιες σχέσεις του είναι χαώδεις, όπως και οι σχέσεις του με τις γυναίκες της ζωής του. Την Λουίζα, που τον χώρισε αγανακτισμένη από την φτώχεια και την αφάνεια. Την πετυχημένη φίλη του Μάρθα, που έχει βάλει σκοπό στην ζωή της να τον βοηθήσει με όποιον τρόπο μπορεί. Την ψυχαναλύτρια του Βενεδικτίνη, που έχει βαλθεί να τον αποτρελάνει. Την σέξι Άφρο, με την οποία συνεργάζεται στις μεταγλωττίσεις. Τίποτα, δεν προμηνύει όμως την τροπή που θα πάρει η ζωή του, από τη στιγμή που ένας θίασος Τέχνης του προτείνει να παίξει Σαίξπηρ.