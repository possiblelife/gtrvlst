Δύο ζευγάρια τελείως διαφορετικά μεταξύ τους μένουν στο ίδιο κτιριακό συγκρότημα. Ο Θανάσης διατηρεί μαγαζί- βιτρίνα με κινητά. Πίσω από αυτό έχει στήσει βιοτεχνία με παράνομα CD. Η γυναίκα του Γωγώ φιλοδοξεί να γίνει λαϊκή τραγουδίστρια. Ο Μάνος είναι ζωγράφος χωρίς κανένα αναγνωρισμένο ταλέντο και παντρεμένος με την Ελένη που είναι αναπληρώτρια καθηγήτρια κοινωνιολογίας. Με τα δύο αυτά ζευγάρια, όμως, κάτι τρέχει. Τα δύο ζευγάρια ανήκουν σε κόσμους τελείως διαφορετικούς μεταξύ τους, που συγκρούονται διαρκώς με κωμικά αποτελέσματα... Ο Θανάσης με τη Γωγώ ή μήπως η Γωγώ με τον Μάνο; Ο Μάνος με την Ελένη ή η Ελένη με τον Θανάση;