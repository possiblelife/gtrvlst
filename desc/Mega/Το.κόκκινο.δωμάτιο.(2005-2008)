Καθημερινές αλλά και ασυνήθιστες καταστάσεις, απροσδόκητες ανατροπές, αστυνομικό σασπένς, πρωτότυπες ιστορίες... γέλιο, τρυφερότητα και έρωτας που χτυπάει...κόκκινο, πού αλλού; Στην κόκκινη σουίτα του πιο αγαπημένου ξενοδοχείου της τηλεόρασης! Το Κόκκινο Δωμάτιο είναι μια κωμική τηλεοπτική σειρά, που προβλήθηκε από τον τηλεοπτικό σταθμό Mega για τρεις σεζόν (2005-2008). Οι βασικοί πρωταγωνιστές της σειράς είναι η αρχικαμαριέρα Μάρω (Βασιλική Ανδρίτσου), ο ρεσεψιονίστ Μίλτος (Αλέξανδρος Ρήγας), ο μπάρμαν Αντώνης (Χρήστος Τριπόδης) και ο Μαρτσέλο (Μαρτσέλο Λεκόμτ). Κάθε επεισόδιο του "Κόκκινου δωματίου" είναι αυτοτελές, άρα η σειρά δεν έχει συγκεκριμένη υπόθεση. Πολλές φορές, μάλιστα, χρειάζονται δύο, τρία ακόμη και τέσσερα επεισόδια για να ολοκληρωθεί μια ιστορία. Όλες οι ιστορίες όμως είναι γύρω από τους ενοίκους του Κόκκινου Δωματίου.