Ο όμορφος και δημοφιλής Σπύρος, γέννημα-θρέμμα δυτικής Αττικής συναντά κι ερωτεύεται την κακομαθημένη και πάμπλουτη Λίζα που είναι συνηθισμένη να παίρνει πάντα αυτό που θέλει. Όταν οι δύο νέοι καταφέρουν να έρθουν κοντά και να παραδεχτούν τα έντονα συναισθήματα που τους δένουν, θα βρεθούν αντιμέτωποι με δυο ολόκληρους κόσμους. Και κει είναι που ο έρωτάς τους δοκιμάζεται και αποδεικνύει ότι η δύναμή του, όταν αυτός είναι αληθινός, στέκεται πάνω από προκαταλήψεις και στερεότυπα... Όταν το Μπουρνάζι συναντά την Εκάλη τότε δημιουργείται ένα σύγχρονο, ρομαντικό love story ενισχυμένο με γερές δόσεις από τις παλιές καλές συνταγές του ελληνικού κινηματογράφου.