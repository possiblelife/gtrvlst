H πρώτη σειρά της Μιρέλλας Παπαοικονόμου, γραμμένη με τρυφερότητα, ρεαλισμό και απλότητα. Οι ηρωίδες της σειράς είναι δυο αδερφές, που η κάθε μια για τους λόγους της πρέπει να χωρίσει από τον σύντροφό της. Μένουν στην ίδια πολυκατοικία, μαζί με τα παιδιά τους. Αργά αλλά σταθερά θέτουν τις βάσεις για τη νέα τους ζωή. Μέσα από την αγάπη που τις ενώνει, την γυναικεία αλληλεγγύη, την δική τους ματιά στα πράγματα αντιμετωπίζουν τα προβλήματα της καθημερινότητας. Πολύ περισσότερο, ανακαλύπτουν λίγο λίγο το πόσο δυνατές είναι και τον αληθινό τους εαυτό.