Λίγους μήνες πριν τους Ολυμπιακούς αγώνες της Αθήνας, η αθλητική παρέα της Απόστασης αναπνοής γέμισε τις τηλεοπτικές οθόνες με νιάτα κι ομορφιά αλλά και μια υπέρτατη προσπάθεια για την κατάκτηση του ονείρου... Στον αθλητισμό χρειάστηκε ν' αποδείξουν ότι έχουν τη δύναμη να αντέξουν την πίεση της προπόνησης, τη μέθη της νίκης αλλά και την απογοήτευση της ήττας. Ο Άρης, η Χριστίνα, η Αφροδίτη, η Εύα, ο Λουκάς: αγωνίστηκαν, έπεσαν, ξανασηκώθηκαν, γνώρισαν καλύτερα τον εαυτό τους και τα θέλω τους και κάποιοι ανακάλυψαν ότι οι πιο δύσκολοι αγώνες μερικές φορές δίνονται στο στίβο της ζωής. Και κει ίσως τα χρυσά μετάλλια είναι πιο λαμπερά και πιο σπάνια...