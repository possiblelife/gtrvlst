Τα ίχνη ενός σχολικού λεωφορείου χάνονται ξαφνικά, ένα πρωινό. Μέσα στο λεωφορείο βρίσκονται εννέα μαθητές του δημοτικού, παιδιά εύπορων και ισχυρών οικογενειών, μαζί με τον οδηγό και μια συνοδό. Οι αστυνομικές έρευνες κινούνται σε αχαρτογράφητα νερά και όλα δείχνουν πως έχουν να κάνουν με μία ομαδική απαγωγή. Μια νεαρή δημοσιογράφος βρίσκεται αναπάντεχα στο επίκεντρο των γεγονότων. Μία ολόκληρη κοινωνία κλυδωνίζεται. Ένα παζλ υπόπτων σχηματίζεται, πάθη μυστικά και ίντριγκες, αποκαλύπτονται. Τα προσωπεία πέφτουν και οι κρυφές ζωές των πρωταγωνιστών βγαίνουν στο φως. Αντιμέτωποι με μια εφιαλτική πραγματικότητα οι ήρωες αναγκάζονται να αντιμετωπίσουν τους δικούς τους δαίμονες. Θα καταφέρουν να διαβούν τον «Σιωπηλό Δρόμο» για να φτάσουν στην αλήθεια, στην εξιλέωση και τελικά στη λύτρωση; Στους πρωταγωνιστικούς ρόλους οι: Δημήτρης Λάλος, Πηνελόπη Τσιλίκα, Αντώνης Καφετζόπουλος, Χρήστος Λούλης, Ανθή Ευστρατιάδου, Μαρίσσα Τριανταφυλλίδου, Νικόλας Παπαγιάννης, Βίκυ Παπαδοπούλου, Γιάννος Περλέγκας, Μυρτώ Αλικάκη και Χριστίνα Φαμέλη. Σενάριο Πέτρου Καλκόβαλη και Μελίνας Τσαμπάνη. Σκηνοθεσία Βαρδή Μαρινάκη.