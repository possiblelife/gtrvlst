Ο Ντίνος και ο Μάκης είναι στελέχη διαφημιστικής εταιρίας και καλοί φίλοι μεταξύ τους. Ο Μάκης έχει μεγάλη επιτυχία στις γυναίκες, σε αντίθεση με τον ντροπαλό Ντίνο. Και οι δυο περιμένουν με αγωνία την ανακοίνωση του προέδρου της εταιρίας για το ποιος θα αναλάβει τη θέση του διευθυντή. Ο πρόεδρος, όμως, κάνει τη μεγάλη έκπληξη. Διορίζει στη θέση αυτή μία νεαρή γοητευτική γυναίκα, ένα αξιόλογο στέλεχος, την Μαρίνα, που καταφθάνει από τη Θεσσαλονίκη. Η Μαρίνα έχει να αντιμετωπίσει μία καινούργια πόλη και μία εταιρία με υπαλλήλους που έχουν μάθει να λουφάρουν. Τα βράδια συνομιλεί στο διαδίκτυο με άλλες μοναχικές ψυχές. Μια απ' αυτές είναι ο Μάκης, ο οποίος, όμως, πρέπει να διαμορφώσει αλλιώς το στυλ του, προκειμένου να έχει ελπίδες με την άγνωστη καλλιεργημένη συνομιλήτριά του. Και εδώ θα συμβουλευτεί τον ρομαντικό φίλο του Ντίνο...