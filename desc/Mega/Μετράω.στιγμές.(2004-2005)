Η Ελπίδα είναι μια σύγχρονη γυναίκα, η οποία εγκατέλειψε νωρίς τα όνειρά της για σπουδές και καριέρα και παντρεύτηκε τον Ιάσονα Πετρίδη. Η Ελπίδα αποκτά τα παιδιά της τον Ορέστη και τη Δάφνη, γρήγορα όμως ο γάμος της οδηγείται σε διάλυση ύστερα από πρωτοβουλία του Ιάσονα. Πέντε χρόνια μετά το διαζύγιό τους ο καθένας έχει ακολουθήσει το δρόμο του. Η Ελπίδα είναι ξεναγός και ο Ιάσονας είναι πλέον πολιτικός και μέλος της κυβέρνησης. Τα γεγονότα εξελίσσονται δραματικά καθώς και οι δύο διεκδικούν την επιμέλεια των παιδιών. Καταλυτικό ρόλο στη δικαστική αντιπαράθεση των δύο ηρώων θα παίξει ο συνήγορος της Ελπίδας, Αλέξης Στεργίου. Με την εξέλιξη των γεγονότων παρακολουθούμε αυτούς τους ανθρώπους να έρχονται σε αντιπαράθεση μεταξύ τους αλλά και με τον ίδιο τους τον εαυτό.