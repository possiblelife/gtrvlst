Ένα ερωτικό δράμα που εκτυλίσσεται στην καρδιά της Μάνης, την Αρεόπολη. Είναι η εποχή του μαζέματος της ελιάς, μια δραστηριότητα που κανείς και τίποτα δε μπορεί να σταματήσει. Η ιστορία µας ξεκινάει ένα συνηθισμένο απόγευμα, όταν η 23χρονη Μυρτάλη Βρεττάκου φεύγει από το πατρικό της για να πάει να συναντήσει τον 27χρονο αγαπημένο της, Στέφανο Καπερνάρο. Λίγο αργότερα όμως, το ερωτικό τους κρησφύγετο τυλίγεται στις φλόγες και η τύχη των δύο ερωτευμένων παιδιών αγνοείται. Στο αρχοντικό των Βρεττάκων επικρατεί μεγάλη αναστάτωση. Ο πατριάρχης της οικογένειας, ο Ιπποκράτης Βρεττάκος, είναι βαριά άρρωστος. Με το θάνατό του, οι ισορροπίες εντός της οικογένειας ανατρέπονται, τα προσωπεία πέφτουν και σκοτεινά μυστικά αναδύονται. Στη σκληροτράχηλη γη της ελιάς, ο γδικιωµός (εκδίκηση) στήνει καρτέρι στον έρωτα… 