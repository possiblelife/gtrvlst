Μια ρομαντική ηθογραφία γυρισμένη στο μεγαλύτερο μέρος της στην Κέρκυρα και η τηλεοπτική επανεμφάνιση μετά από πολλά χρόνια του πολυαγαπημένου Θανάση Βέγγου. Η Αθηνά συζεί με την ιδιότροπη αδερφή της σε ένα αρχοντικό της Κέρκυρας. Στο διπλανό σπίτι μετακομίζει ένας «ναύτης», ο οποίος αφού πέρασε όλα του τα χρόνια στη θάλασσα, κληρονόμησε από τη θεία του αυτό το σπίτι στην Κέρκυρα. Μεταξύ τους αναπτύσσεται μια τρυφερή φιλική σχέση, που όμως θα κλονιστεί όταν η θετή κόρη της Αθηνάς, ερωτεύεται στο Παρίσι το γιο του «ναύτη», που είναι πιλότος. Η Αθηνά χτυπάει συναγερμό, γιατί μαθαίνει ότι ο πιλότος είναι γυναικάς με δύο αποτυχημένους γάμους στο ενεργητικό του και επιπλέον γιατί δεν θέλει να χαλάσει το προξενιό της κόρης της με το Λέλο, τον γιο ενός πάμπλουτου επιχειρηματία με ξενοδοχεία στην Κέρκυρα.