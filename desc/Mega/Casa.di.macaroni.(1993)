Μετά από έναν γάμο από παράφορο έρωτα, η Μαργαρίτα Χατζηγεωργίου καταλήγει στο διαζύγιο. Στα 28 της αποφασίζει επιτέλους να κάνει την πρώτη της δουλειά: να ανοίξει στο Κολωνάκι ένα σικ εστιατόριο, το «Casa di Macaroni», που δεν είναι άλλο από το ανακαινισμένο παλιό κουτούκι του πατέρα της. Το μεγάλο δράμα της Μαργαρίτας είναι ότι δε βρίσκει μάγειρα και αναγκάζεται να προσλάβει στη θέση του σεφ τον πρώην σύζυγό της, τον Δημήτρη Αποστολόπουλο, έναν τύπο πλέι μπόι και λάτρη των αστυνομικών μυθιστορημάτων, με τον οποίο είναι ακόμη ερωτευμένη, παρόλο που δε θέλει να το παραδεχθεί. Αλλά και ο Δημήτρης, έχοντας ξεκοκαλίσει όλη την πατρική περιουσία, αναγκάζεται για πρώτη φορά στη ζωή του να κάνει κάτι για να κερδίζει το ψωμί του. Ανάμεσα σε ιταλικές σπεσιαλιτέ και πικάντικες συνταγές, το τρελούτσικο προσωπικό, η ιδιόρρυθμη ιδιοκτήτρια και οι παραξενιές των πελατών προξενούν πλήθος από εύθυμες και αλλοπρόσαλλες περιπέτειες αλά ιταλικά...