Μια νεανική μεταφυσική περιπέτεια μυστηρίου που έρχεται να μας κάνει και πάλι παιδιά. Ο Γιώργος, ένα χαρισματικό 11χρονο αγόρι, μετακομίζει με τον πατέρα του και τα αδέλφια του σε ένα χωριό στην Κρήτη αναζητώντας μια νέα αρχή μετά το θάνατο της μητέρας του. Από το πρώτο κιόλας βράδυ στο νέο τους σπίτι, τα πιο τρομακτικά όνειρα του Γιώργου βγαίνουν αληθινά. Δεν θα τα αντιμετωπίσει όμως μόνος, αφού σύντομα γίνεται μέλος των “Κομάντο”, μιας παρέας ντόπιων παιδιών. Μαζί αναλαμβάνουν την αποστολή να απελευθερώσουν ένα εξίσου “ιδιαίτερο” αγόρι, τον Ντόντο, από τα δεσμά της περιβόητης συμμορίας των Δράκων και να δώσουν ένα τέλος στη βεντέτα που στοιχειώνει το χωριό. Για να τα καταφέρουν θα πρέπει να αντιμετωπίσουν τη σκοτεινή δύναμη που σπέρνει διχόνοια στο χωριό κάθε εκατό χρόνια.

