Ένα πολυτελές ξενοδοχείο με παράδοση και ιστορία. Μπροστά από το ξενοδοχείο, η θάλασσα. Οι πελάτες του μπορούν να έχουν "θέα στο πέλαγο", στο ανοιχτό και απέραντο πέλαγος, πότε γαλήνιο, πότε φουρτουνιασμένο σαν να ακολουθεί κι αυτό τις ιστορίες των ηρώων της σειράς. Το ξενοδοχείο ανήκει στον Ορέστη Μελά, ο οποίος μένει μόνιμα εκεί με την κόρη του, Έλλη, και τον σύζυγό της, Στράτο Πολίτη. Στο ξενοδοχείο καταφτάνει η ετεροθαλής αδερφή του Ορέστη, Άλμα Σολωμού μαζί με τον γιο της, Γιάννο Θέμελη, την νύφη της, Αγγέλα, την εγγονή της, Μαρίλη, και τον αρραβωνιαστικό της Πέτρο Καραϊτίδη με σκοπό να γιορτάσει τα 65α γενέθλιά της. Όλα δείχνουν ότι πρόκειται για ένα απλό πάρτι γενεθλίων όμως μια ανακοίνωση αναστατώνει τους πάντες...