Το βραβευμένο από την Ακαδημία Αθηνών μυθιστόρημα του Τάσου Αθανασιάδη. Η ιστορία ξεκινά το 1969 και εκτυλίσσεται στην Αχαϊκή γη. Μέσα από τη ζωή και τις ιστορίες των πολυάριθμων ηρώων του απεικονίζεται το κοινωνικό μωσαϊκό και η πολιτικοοικονομική κατάσταση της εποχής. Στη ιστορία πρωταγωνιστεί η οικογένεια Βίλλη που ίδρυσε την πρώτη βιομηχανία κρασιών στην Ελλάδα, την "Οινοποιία Αιγίου". Κεφαλή της οικογένειας είναι η Ναταλία Βίλλη, μια δυναμική και πανέξυπνη γυναίκα, ενώ από τον νεαρόκοσμο της οικογένειας ξεχωρίζει ο δραστήριος και ικανός στη δουλειά του Ζανής, γόνος της παράνομης σχέσης του γαμπρού της Ναταλίας Βίλλη με μια εργάτρια, ο οποίος είναι το "μαύρο πρόβατο" της οικογένειας και τον μισούν, όπως και τον πατέρα του. Τον Ζανή θα ερωτευθεί η γοητευτική Μελιώ Βίλλη, με έναν έρωτα τόσο ανακατεμένο με μίσος και οργή, που τελικά θα οδηγήσει στην τρέλα και στον θάνατο.