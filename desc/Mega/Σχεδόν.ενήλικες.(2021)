Ο αγαπημένος Γιάννης Στάνκογλου (Αποστόλης) σε έναν ρόλο διαφορετικό από ό,τι τον έχουμε συνηθίσει, ο ρομαντικά εκκεντρικός Μάκης Παπαδημητρίου (Θωμάς), η μοναδική Θεοδώρα Τζήμου (Νικόλ) που, για πρώτη φορά στην καριέρα της, πρωταγωνιστεί σε κωμικό ρόλο και ο ταλαντούχος Γιώργος Παπαγεωργίου (Αλέξης), είναι οι «Σχεδόν Ενήλικες» και έρχονται στο MEGA. Οι τέσσερις πρωταγωνιστές μοιράζονται τις καθημερινές τους ιστορίες που αφορούν τον έρωτα και τη ζωή́, με φόντο μια κοινωνία που αλλάζει, μετασχηματίζεται και δίνει κάθε μέρα εξετάσεις επιβίωσης.

Ορμητήριο των τεσσάρων ηρώων γίνεται μια παλιά́ διπλοκατοικία με κήπο και ταράτσα στην πόλη. Μέσα στη μετα-life style εποχή́, στη γειτονιά́ με τα σουβλατζίδικα, τα post modern –μπακάλικα και τα all day café, αναζητούν κάτι από́ τον παλιό́ κόσμο που ήδη γνωρίζουν καλά́, έχοντας επιβιώσει από́ την ελληνική́ κρίση, τα μνημόνια, τον αντικαπνιστικό́ νόμο, την ανεργία, τον κορωνοϊό και την καραντίνα. Το θυμικό́ του Έλληνα συγκρούεται με το ευρωπαϊκό́ μοντέλο ζωής με πρωταγωνιστές «Σχεδόν Ενήλικες» που προσπαθούν να απολαύσουν την καθημερινότητά τους.
Το στοίχημα : είναι εύκολο να σταθούν όρθιοι σε ό,τι απίστευτο τους συμβεί από́ εδώ και στο εξής;