Κανείς δεν θα περίμενε ότι η Άννα Βασιλείου, υπόδειγμα συζύγου και μητέρας, θα θυσίαζε οικογένεια, κοινωνική θέση και περιουσία για έναν έρωτα. Πως θα εγκατέλειπε έναν ισχυρό οικονομικά σύζυγο για ένα κυνηγημένο Σέρβο. Ούτε και ο Γκόραν πίστευε πως στην καρδιά του, που είχε σκληρύνει μετά από τόσα χρόνια πολέμου, θα υπήρχε θέση για έρωτα. Η πρώτη τους συνάντηση γίνεται στις Πρέσπες, όπου κρύβεται πληγωμένος ο Γκόραν και ο έρωτάς τους είναι κεραυνοβόλος. Η αγάπη χαρίζει και στους δυο την ευτυχία, αλλά επισκιάζεται από τις ενοχές της Άννας και την αγωνία του Γκόραν για την χώρα και τους δικούς του. Και όταν η σχέση τους αποκαλύπτεται, οι δυο ήρωες έρχονται αντιμέτωποι με μίσος, απειλές και βασανιστικά διλήμματα.