Τέσσερις γυναίκες ηλικίας από 30 ως 40 (και κάτι..λίγα, όχι πολλά). Ώριμες και κατασταλαγμένες; Όχι και τόσο... Αν ήταν, όμως θα ήταν πολύ λιγότερο γοητευτικές και ενδιαφέρουσες... Η Άννα, νοικοκυρά από την επαρχία, παίρνει μια ασυνήθιστη απόφαση: Να το σκάσει από τη ζωή της. Ανεβαίνει σε ένα τρένο κι έρχεται στην Αθήνα ψάχνοντας ένα νέο νόημα. Στο δρόμο της συναντά την Κορίνα, τη Μιμή και την Κατερίνα. Η Κορίνα, ανερχόμενη δημοσιογράφος, ψάχνει την ολοκλήρωσή της μέσα από έναν άντρα. Η Μιμή, δυναμική μεγαλοαστή και ολίγον cougar, προσπαθεί να πατήσει γερά στα πόδια της, κόντρα στα δύσκολα. Και τέλος η Κατερίνα, πρότυπο μητέρας και συζύγου, πρόκειται να νιώσει ισχυρές αναταράξεις στη ρόδινη ζωή της. Συνδετικός κρίκος στη φιλία που θα αναπτυχθεί ανάμεσα στις 4 γυναίκες, ένας γοητευτικός γυναικολόγος. Σημαντικό όμως ρόλο στις ιστορίες τους θα παίξουν και τα παιδιά, οι σύζυγοι, σύντροφοι, πρώην, επόμενοι... Όταν η ζωή σου ανατραπεί ξαφνικά κοντά στα 40, στην αρχή σίγουρα θα πεις πως είναι αργά να ξαναρχίσεις. Όμως η Άννα, η Κορίνα, η Μιμή και η Κατερίνα θα σου δείξουν μαζί πως είναι πολύ νωρίς για σταματήσεις. Η ζωή βάζει μόνο το δρόμο, εσύ, θα βρεις το κέφι να τον περπατήσεις...