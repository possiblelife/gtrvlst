Μια νεανική σειρά με άποψη, στον τρόπο κινηματογράφησης, στις πραγματικές ιστορίες που βασίζεται η μυθοπλασία, στην επιλογή των φυσικών χώρων που γυρίζεται εξ ολοκλήρου. Μια άλλη πρόταση για την τηλεόραση, μια ακόμη πρόκληση. Η ζωή, λένε, είναι σαν το σκέιτ. Είσαι μόνος και προσπαθείς να ισορροπήσεις. Είναι ΟΚ να πέφτεις, φτάνει μετά να μπορείς να σηκωθείς. Μια παρέα, ο Πέτρος, ο Σπάικ, ο Νίκος και ο Χρήστος, διασχίζει την πόλη. Νέοι, αντιμέτωποι με την καθημερινότητα της ηλικίας τους. Μπροστά σε διλήμματα και αποφάσεις που θα κρίνουν το μέλλον τους. Ανάμεσα στην εφηβεία και την ωριμότητα. Δεκάδες διαδρομές, στα προάστια, στο κέντρο της πόλης, στους δρόμους. Εκεί που γράφονται οι πραγματικές ιστορίες.