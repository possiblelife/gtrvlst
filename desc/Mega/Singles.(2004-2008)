Η Μάρω, αθεράπευτα ρομαντική, ο Ορέστης, ένθερμος υποστηρικτής της εργένικης ζωής και γυναικάς, η Ράνια, κυνική και μοναχική. Μαζί τους η ανέμελη κι έξω καρδιά Λίλα, ο ντροπαλός Αρθούρος, ο μυστικοπαθής Σπύρος, η Σοφία κι ο Μίλτος που έχουν να παλέψουν με τους προσωπικούς τους δαίμονες... Οι έρωτες, οι απογοητεύσεις, οι περιπέτειες, οι φιλίες, η μοναξιά, η συντροφικότητα μιας παρέας "μονάδων" που έγιναν παρέα, μια παρέα τόσο δεμένη και τόσο γοητευτική που μπήκαν στη ζωή μας για μία, δύο, δυόμιση και τελικά τρεις σαιζόν. Οι Singles μπορεί να απενοχοποίησαν πολλά πράγματα, τη ζωή εκτός του παραδοσιακού "ζευγαριού" για παράδειγμα, αλλά σίγουρα ύμνησαν με κάθε τρόπο τη δύναμη της φιλίας. Μίλησαν για θέματα που αφορούν τους νέους και τους λιγότερο νέους (τη μοναξιά, τη μητρότητα, το περιβάλλον, το aids, τη διαφορετικότητα, την τέχνη...) με τρόπο απλό, καθημερινό, άμεσο και καθόλου διδακτικό.