Μυστικά και ψέματα, ο έρωτας και η προδοσία, η δύναμη και η διαφθορά της εξουσίας, η φιλία και οι δοκιμασίες της. Μια παρέα φίλων από την εφηβεία, η "παρέα της φεγγαρόπετρας", όπως τους αποκαλούν, ο Μάνος, ο Λουκάς, ο Νικόλας, η Εύα, η Νόρα και η Δάφνη, ξεκινά τη ζωή της κάνοντας όνειρα και προσπαθεί να τα πραγματοποιήσει. Δεκαπέντε χρόνια μετά, γύρω στα τριάντα, αντιμετωπίζουν καθημερινά διάφορες καταστάσεις, τόσο στον επαγγελματικό, όσο και στον προσωπικό τομέα. Πόσα από τα όνειρα θα βγουν αληθινά, ποιοι από αυτούς θα παγιδευτούν μέσα σε αυτά και ποια όνειρα θα γίνουν σκόνη στον άνεμο;