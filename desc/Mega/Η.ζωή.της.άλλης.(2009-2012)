Η Κάτια Καλλιφατίδη είναι μια πανίσχυρη γυναίκα που όλοι πρέπει να υπακούν στις διαταγές της. Η Ελπίδα και η Ξένια είναι αχώριστες φίλες και ζουν σε ένα ίδρυμα στο Ναύπλιο. Η Ελπίδα έχει όνειρο να γίνει διάσημη σεφ και να σπουδάσει στην Αθήνα. Η Ξένια κρυφά μισεί την Ελπίδα γιατί το παίζει πάντα καλή. Μια μέρα η Ξένια ανακαλύπτει ότι η Ελπίδα είναι εγγονή της Κάτιας Καλλιφατίδη και ότι η ίδια βρέθηκε νεογέννητη σε κάδο απορριμάτων. Έτσι βρίσκει την ευκαιρία και αποφασίζει να της κλέψει τη ζωή. Πηγαίνει στην Αθήνα, βρίσκει την Κάτια και παρουσιάζεται αυτή σαν εγγονή της. Εκείνη μην έχοντας άλλη επιλογή την παίρνει στο σπίτι της και παρουσιάζει την Ξένια σαν μακρινή ανιψιά της. Η Ελπίδα έρχεται και αυτή στην Αθήνα μπαίνοντας στη σχολή μαγειρικής και δουλεύοντας προσωρινά στην εταιρία της Κάτιας Καλλιφατίδης όπου γνωρίζει την Ντορίτα και την Μαίρη που την φιλοξενούν. Όλα της πάνε καλά, αφού γνωρίζει και τον έρωτα της ζωής της το Στέφανο. Στη συνέχεια όμως με την βοήθεια της Ξένιας ο Στέφανος χωρίζει με την Ελπίδα και κάνει σχέση με την Ξένια,ενώ η Ελπίδα τα φτιάχνει με τον καθηγητή της Χάρη Γιάνναρη. Οι δυο φίλες απομακρύνονται προσπαθώντας η καθεμία να κάνει τα όνειρα της πραγματικότητα. Στο τέλος όμως η αλήθεια θα αποκαλυφθεί και η αγάπη θα κερδίσει. Όμως κατά την διάρκεια της βασικής ιστορίας βλέπουμε και άλλες ιστορίες όπως του Νικόλα και της Ντορίτας, του Σωτήρη (ενός συναδέλφου του Στέφανου), της Τόνιας και της Θάλειας με τον πατέρα της τον Μιχάλη.