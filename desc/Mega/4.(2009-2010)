Οι "4" είναι ο Άλκης, ο Πέτρος, ο Βασίλης και ο Άρης. Είναι τέσσερις άντρες, τέσσερα αδέλφια ή αλλιώς τέσσερις εποχές, όπως έλεγε η μητέρα τους, όταν ήταν παιδιά. Πρόκειται για 4 διαφορετικούς τύπους ανδρών με διαφορετικές ζωές, διαφορετικές γυναίκες και καριέρες, διαφορετικά θέλω και πρέπει. Αυτό που τους ενώνει και παράλληλα τους χωρίζει είναι η οικογένειά τους. Μια οικογένεια φαινομενικά άψογη. Όλα θα ανατραπούν και η οικογένεια θα αναγκαστεί να έρθει αντιμέτωπη με την αληθινή ζωή. Αλήθειες που δεν παραδεχόμαστε, λάθη που κουβαλάμε, σκέψεις που κάνουμε, σχέσεις που χρειαζόμαστε και έρωτες που ονειρευόμαστε να ζήσουμε. Τι γίνεται όταν ανακαλύπτουμε πως τελικά στη ζωή μας θέλουμε άλλα από αυτά που νομίζαμε; Είναι αργά για αλλαγή πλεύσης; Αρκεί ένα απρόσμενο γεγονός και οι ζωές των τεσσάρων ανδρών θα ελευθερωθούν για πάντα.