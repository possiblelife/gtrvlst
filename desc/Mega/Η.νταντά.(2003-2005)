Η Μαίρη Παπαδάκη απολύεται από το κατάστημα νυφικών όπου δούλευε, αφού την παράτησε ο φίλος της και ιδιοκτήτης του καταστήματος. Έτσι, αρχίζει να δουλεύει ως πλασιέ καλλυντικών. Ως πλασιέ τότε, χτυπά τυχαία την πόρτα του σπιτιού του Άρη Μπακόπουλου, γνωστού θεατρικού και τηλεοπτικού παραγωγού, που ψάχνει απεγνωσμένα μια νταντά για τα τρία του παιδιά, τα οποία έχουν πρόσφατα χάσει την μητέρα τους, και τα οποία έχουν ήδη «ταλαιπωρήσει» πολλές νταντάδες. Στην απελπισία του, επειδή δεν βρίσκει άλλη, ο Άρης αποφασίζει να προσλάβει δοκιμαστικά την Μαίρη ως νταντά! Και έτσι αρχίζουν όλα... Πολλές εκπλήξεις περιμένουν την Μαίρη, αλλά και όλη την οικογένεια.