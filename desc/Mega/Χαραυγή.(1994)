"Χαραυγή" ονομάζεται η ιδιωτική κλινική που είναι δημιούργημα του διακεκριμένου καθηγητή της χειρουργικής, Παντελή Κόκκινου. Ο σπουδαίος αυτός χειρουργός, εκτός από την τεράστια πείρα και ικανότητα που διέθετε στη δουλειά του ήταν ταυτόχρονα και πρότυπο λειτουργού της ιατρικής. Η ιστορία αρχίζει αμέσως μετά από την αυτοκτονία του Κόκκινου που ενώ αρχικά ερμηνεύεται ως αποτέλεσμα μελαγχολίας, σιγά-σιγά αποκαλύπτεται περισσότερο αινιγματική. Η "Χαραυγή" έχει ως επίκεντρο τη σύγκρουση δύο διαφορετικών οραμάτων ζωής. Την αντιπαράθεση ανάμεσα σε δύο ομάδες ανθρώπων, εκείνους που βάζουν πάνω απ' όλα την αίσθηση της προσφοράς και εκείνους που κυνηγούν το κέρδος, με οποιοδήποτε τίμημα.