Η ιστορία αρχίζει όταν τέσσερις πρώην συμμαθήτριες συναντιούνται τυχαία μετά από πολλά χρόνια. Βαδίζουν στη δεκαετία των τριάντα, και συμπτωματικά την ίδια μέρα ανακαλύπτουν ότι τους απατούν οι άντρες τους. Παρόλο που δεν έχουν σταθερό επάγγελμα, χωρίζουν και παίρνουν τη ζωή στα χέρια τους. Με πληγωμένο τον εγωισμό τους, αποφασίζουν να ιδρύσουν μια επιχείρηση, υπό την επωνυμία «Ροζ Συννεφάκι». Πρόκειται για ένα νάιτ κλαμπ, με είσοδο εντελώς πριβέ... για γυναίκες, μόνο! Με πολλή μουσική... και κάποια στιγμή γύρω στα μεσάνυχτα, πικάντικο σόου από καλογυμνασμένους άντρες... φυσικά προσαρμοσμένο στα όρια της... ευπρέπειας και το κυριότερο της ελληνικής κοινωνίας.