Δύο νέοι άντρες, κορυφαίοι ορειβάτες και διασώστες. Τους ενώνει μια μεγάλη φιλία. Τους χωρίζει ο έρωτας για την ίδια γυναίκα. Όταν ο ένας βρεθεί κρεμασμένος στην άκρη του γκρεμού, ο άλλος θα αγωνιστεί να τον σώσει. Και τότε η ζωή θα θελήσει να δείξει το πιο σκληρό της πρόσωπο αποδεικνύοντας ότι υπάρχουν πράγματα χειρότερα κι απ' τον ίδιο το θάνατο: το δίλημμα ανάμεσα στο πρέπει και το απεγνωσμένο θέλω ενός ανθρώπου που ζητά από τον φίλο του να τον βοηθήσει να πεθάνει με αξιοπρέπεια. Όταν δοθεί η λύση, αυτοί που θα μείνουν πίσω θα έχουν να παλέψουν με τις ενοχές, τις τύψεις αλλά και την προσωπική τραγική τους μοίρα.