Η 18άχρονη Μουαζέζ χάνει τη γη κάτω από τα πόδια της όταν πεθαίνει ο πατέρας της, καθώς συνειδητοποιεί πως έμεινε εντελώς μόνη. Ο Αχμέτ Σουκρού μαθαίνει την είδηση του θανάτου του αδελφού του και, παρόλο που τα δύο αδέλφια είχαν διακόψει τις σχέσεις τους για πολλά χρόνια, αναλαμβάνει την κηδεμονία της Μουαζέζ. Η 18χρονη κοπέλα γνωρίζει για πρώτη φορά τους συγγενείς της, τον θείο της Αχμέτ, τα ξαδέλφια της Ναμίκ και Σαγίτ, καθώς και τη σύζυγο του Ναμίκ, Σαγεστέ. Εντυπωσιάζεται από την οικονομική άνεση της οικογένειας και ενθουσιάζεται από την καλοσύνη και την αγάπη που της δείχνουν όλοι, εκτός από τη Σαγεστέ, η οποία αντιλαμβάνεται πως η ομορφιά της Μουαζέζ μαγνητίζει τον Σαγίτ αλλά και τον Ναμίκ.