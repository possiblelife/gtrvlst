Αρώματα, μαντείες, προφητείες, αλλά και χειροπιαστά ξόρκια και μάγια από γυναίκες σε άντρες για να τις αγαπήσουν!... Το best seller, που διαβάστηκε και αγαπήθηκε από εκατοντάδες χιλιάδες αναγνώστες και ταυτόχρονα η ακριβότερη παραγωγή της ελληνικής τηλεόρασης είναι γεγονός. Το κουβάρι της ιστορίας αρχίζει να ξετυλίγεται το φθινόπωρο του 1887, όταν η Ευθαλία κι η εννιάχρονη κόρη της Κατίνα, εγκαταλείπουν το χωριό τους και καταφεύγουν στη Σμύρνη σε αναζήτηση καλύτερης τύχης. Εκεί, θα μυηθούν στην μαγεία από μια αινιγματική Τουρκάλα, την Αττάρτη κι όλα θ' αλλάξουν στη ζωή τους.