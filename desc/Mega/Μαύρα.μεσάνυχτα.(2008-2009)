Παγιέτες και περίστροφα, μαφία και φαμίλια, κιτς και χλιδή σε ένα από τα πιο ανατρεπτικά σενάρια που γράφτηκαν ποτέ για την τηλεόραση. Όλα ξεκινούν όταν ο Θράσος, ένας φιλήσυχος βιοπαλαιστής, κληρονομεί την περιουσία του αδερφού του, ανθρώπου της νύχτας και ιδιοκτήτη νυχτερινού κέντρου. Πώς αντιδρούν η διψασμένη για λούσα γυναίκα του, ο ρέμπελος γιος του, η γκοθού κόρη του και η τετραπέρατη πεθερά του; Και από την άλλη, τι υποδοχή του επιφυλάσσουν η ερωμένη του αδελφού του, οι μπράβοι, οι τραγουδιάρες και ο λοιπός περίγυρος της νύχτας;