Η νύχτα κρύβει καλά τα ύποπτα κυκλώματα και στο λιμάνι πια «δένουν» όλο και συχνότερα κακοποιοί. Η «καλή κοινωνία» φοράει στρώσεις από make up για να καλύψει επιμελώς τις πληγές της. Ο Αντώνης Σκορπιός, μόνιμος κάτοικος του λιμανιού, τα γνωρίζει καλά όλα αυτά. Το έντονα τυχοδιωκτικό παρελθόν του, τον μπλέκει διαρκώς στον κόσμο της παρανομίας. Σκληρός και αδιάφθορος όμως ο ίδιος, βρίσκει πάντα τον προσωπικό του δρόμο για την απονομή δικαιοσύνης.