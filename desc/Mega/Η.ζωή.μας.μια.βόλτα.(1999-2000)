Πέντε αδερφικοί φίλοι, ο Μιχάλης, ο Γιάννης, ο Πέτρος, ο Αποστόλης και η Άννα, που μεγαλώνουν μαζί σ' ένα χωριό έξω από τα Χανιά, σκοπεύουν να εγκατασταθούν στην Αθήνα, μόλις πάρουν το απολυτήριο Λυκείου. Ένα τραγικό γεγονός τους ωθεί να πραγματοποιήσουν την απόφασή τους αυτή μια ώρα αρχύτερα. Κεντρικό πρόσωπο της ιστορίας είναι ο Μιχάλης που ερωτεύεται την Αλεξάνδρα, μια γοητευτική γυναίκα και καταξιωμένη ηθοποιό. Η σχέση τους αλλάζει τις ισορροπίες και ο απρόσμενος έρωτας επιβάλλει τους δικούς του όρους! Παράλληλα γεγονότα, συγκυρίες, συμπτώσεις και νέα πρόσωπα που εμφανίζονται στην ζωή των φίλων, υφαίνουν αθόρυβα τον ιστό που θα οδηγήσει σε ένα απροσδόκητο φινάλε...