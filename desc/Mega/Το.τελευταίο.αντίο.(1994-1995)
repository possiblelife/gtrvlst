Στην Ελλάδα στα χρόνια της δεκαετίας του '60 στο σπίτι μιας κοινής φίλης, η Άσπα (Καρυοφυλλιά Καραμπέτη) γνωρίζει τον Σταμάτη (Γιώργος Κιμούλης), νεαρό ανερχόμενο συγγραφέα. Η αρχική συμπάθεια των δυο νέων γρήγορα εξελίσσεται σε έρωτα και το ζευγάρι αποφασίζει να συζήσει. Μετά την επιβολή της δικτατορίας των συνταγματαρχών φεύγουν από την Ελλάδα και εγκαθίστανται στη Ρώμη. Εκεί ο Σταμάτης ασχολείται με τη συγγραφή των μυθιστορημάτων του, ενώ η Άσπα του αφοσιώνεται βαθιά και απόλυτα φροντίζοντας να δημιουργεί πάντα το κατάλληλο περιβάλλον για την απερίσπαστη ενασχόληση του με το γράψιμο. Ο Σταμάτης της αφιερώνει τα βιβλία του, αποκτά φήμη ως συγγραφέας και μετά την αποκατάσταση της δημοκρατίας το διάσημο πια ζευγάρι αποφασίζει να επιστρέψει στην πατρίδα. Ξεκινά για το ταξίδι της επιστροφής, αλλά σε έναν ξενώνα, λίγο πριν φτάσουν στην Αθήνα, η άτυχη Άσπα παθαίνει καρδιακή προσβολή και πεθαίνει λίγες ώρες πριν αντικρίσει και πάλι την πρωτεύουσα.