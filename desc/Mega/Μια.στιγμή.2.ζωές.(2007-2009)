Ο Πέτρος Ιωάννου και ο Ορέστης Αντωνίου είναι δίδυμα αδέρφια. Ο Ορέστης έχει δοθεί για υιοθεσία (δεν το γνωρίζει κανείς εκτός από τους γονείς), σε μια πολύ πλούσια οικογένεια και είναι πλέον πρόεδρος στην εταιρεία της οικογένειας που τον υιοθέτησε. Ένα πρωί, ο Πέτρος τυχαίνει να παρευρεθεί σε ένα αυτοκινητιστικό δυστύχημα που έχει ως θύμα τον δίδυμο αδερφό του. Μένει έκπληκτος από την ομοιότητα και αφού πάρει την ταυτότητα και το πορτοφόλι του πηγαίνει στην έπαυλη που μένει ο Ορέστης να παραδώσει τα αντικείμενα. Στην έπαυλη επρόκειτο να τελεστεί ο γάμος του Ορέστη με την Πωλίνα. Ο Πέτρος εκμεταλλεύεται την περίσταση και αφού ακυρώνει τον γάμο γίνεται πλέον μέλος της οικογένειας Αντωνίου με το όνομα του Ορέστη. Ο Ορέστης πηγαίνει στο νοσοκομείο όπου θα διαπιστωθεί ότι έχει αμνησία. Η οικογένεια του Πέτρου πηγαίνει και τον παίρνει και πηγαίνουν στην φτωχογειτονιά που κατοικεί η οικογένεια Ιωάννου. Έτσι λοιπόν ο Πέτρος που είναι φτωχός ζει σε μια έπαυλη ενώ ο Ορέστης που έχει μάθει να ζει μες στην χλίδα ζει σε μια φτωχογειτονιά.