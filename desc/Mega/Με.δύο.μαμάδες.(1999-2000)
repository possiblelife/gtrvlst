Η Ντόρα είναι η πραγματική μητέρα της Αννούλας. Χρόνια πριν, η Ντόρα άφησε την νεογέννητη κόρη της στην πόρτα της Κούλας, η οποία και την μεγάλωσε. Χήρες πλέον τώρα και οι δύο μαμάδες, αποφασίζουν να συγκατοικήσουν, παρόλο που η Κούλα, λαϊκής καταγωγής, είναι εντελώς αντίθετη με την κοσμική Ντόρα. Συμπαραστάτες τους είναι, η κολλητή φίλη της Κούλας, η Νίτσα, και ο κουνιάδος της Κούλας, Βασίλης, που αποτελεί το μήλον της έριδος για τις δυο μαμάδες. Οι διαφορετικοί χαρακτήρες των δύο μαμάδων, η τρελιάρα Αννούλα, που με την συμπεριφορά της προκαλεί συγκρούσεις σχετικά με την ανατροφή της, ο έρωτας του κουνιάδου για τη μια από τις δύο μαμάδες, και οι απρόσκλητες παρεμβάσεις της Νίτσας κάνουν την συγκατοίκηση άκρως κωμική, επεισοδιακή.