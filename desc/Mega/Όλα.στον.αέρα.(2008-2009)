Όσα συμβαίνουν μπροστά από τις κάμερες του "Link TV". Και όσα συμβαίνουν πίσω από αυτές... Η Σόνια δουλεύει ως αρχισυντάκτρια στην ενημερωτική εκπομπή "Δες το κι έτσι". Η καθημερινότητά της είναι μία κόλαση. Προσπαθεί να ισορροπήσει ανάμεσα στην επαγγελματική και την προσωπική της ζωή, όμως αυτό δεν είναι πάντα εύκολο. Ιδιαίτερα όταν έχει να αντιμετωπίσει: μια μέγαιρα διευθύντρια, μία χυμώδη συμπαρουσιάστρια, μία εκνευριστικά ειλικρινή κολλητή φίλη, έναν κατά λάθος οπερατέρ, έναν σεξιστή διευθυντή παραγωγής και έναν άσωτο πατέρα που θέλει να της «φάει» τη θέση στην εκπομπή. Και μέσα σε όλα αυτά πρέπει να βρεθεί χώρος και για τον έρωτα. Μόνο που ο τελευταίος διαλέγει να εμφανιστεί στο πρόσωπο του κολλητού της φίλου...