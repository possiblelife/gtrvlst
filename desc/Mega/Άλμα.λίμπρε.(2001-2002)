Η Δανάη είναι μια καθηγήτρια με φλογερή ιδιοσυγκρασία, παθιασμένη με την δουλειά της και τη ζωή γενικότερα. Μετά τον θάνατο του πατέρα της, επιστρέφει στην Νάξο απ' όπου κατάγεται, για να είναι κοντά στην μητέρα της. Εκεί επιστρέφει, μετά από ένα πολύμηνο ταξίδι, και ο παιδικός της φίλος Στέφανος, καπετάνιος στο επάγγελμα, για να δει τον γέρο πατέρα του Λάζαρο και την δεκάχρονη κόρη του Τιτίκα. Ο Στέφανος αγωνίζεται να ξανακοιτάξει την ζωή με αισιοδοξία, μετά τον θάνατο της γυναίκας του, που υπεραγαπούσε. Η φιλία του με την Δανάη αναθερμαίνεται και σύντομα ερωτεύονται ο ένας τον άλλον. Ο έρωτας τους όμως θα συναντήσει την παλιά έχθρα των γονιών τους, της μητέρας της Δανάης και του πατέρα του Στέφανου. Οι δυο τους κρύβουν ένα ένοχο μυστικό από το παρελθόν...