Ο πλούσιος και γοητευτικός Χαρούν έχει σχέση με τη Μελντά, μια κοπέλα που εργάζεται ως στέλεχος στη ναυτιλιακή εταιρεία της οικογένειάς του. Της έχει κάνει πρόταση γάμου, εκείνη όμως αποφεύγει να του δώσει μια απάντηση και ο Χαρούν έχει αρχίσει να αμφισβητεί τα αισθήματά της. Τότε η μοίρα θα φέρει στο δρόμο του την Εντά, μια νεαρή φοιτήτρια γεμάτη κέφι και ζωή, που θα του κλέψει την καρδιά. Το φλερτ μεταξύ τους φουντώνει και θα καταλήξει σε μια νύχτα πάθους. Η Εντά είναι ερωτευμένη μαζί του και καταρρακώνεται όταν εκείνος, μετανιωμένος, της λέει ότι δεν μπορούν να συνεχίσουν τη σχέση τους. Η Μελντά, εντωμεταξύ, δέχεται την πρότασή του και του εξομολογείται ότι δίσταζε να απαντήσει επειδή του είχε κρύψει την ταπεινή της καταγωγή κι είχε κρατήσει κρυφή τη σχέση τους από την οικογένειά της. Κι ενώ το ζευγάρι ετοιμάζεται να παντρευτεί και ο Χαρούν πιστεύει ότι η φλογερή αυτή περιπέτεια είναι πίσω του, μια έκπληξη τον περιμένει τη νύχτα των αρραβώνων του: η Εντά είναι η μικρή αδελφή της Μελντά!