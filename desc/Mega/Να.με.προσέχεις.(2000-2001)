Όταν τέσσερα αδέρφια, ο Αλέξανδρος, ο Κωνσταντίνος, η Ναταλία και η Μαριάννα χάνουν τους γονείς τους και μαθαίνουν πως δεν πρόκειται να κληρονομήσουν τίποτα, καθώς ο πατέρας τους ήταν χρεωμένος, αναγκάζονται να δουλέψουν αφήνοντας πίσω τους την πολυτελή ζωή που είχαν. Παράλληλα ο Αλέξανδρος ερωτεύεται την Έλλη στους Παξούς που πηγαίνουν διακοπές, κοπέλα και μετέπειτα σύζυγο του αδερφού του, ενώ η Ναταλία με τη Μαριάννα γνωρίζουν τον έρωτα στο πρόσωπο ενός αμφιφυλόφιλου κι ενός παντρεμένου αντίστοιχα, χωρίς να γνωρίζουν βέβαια την αλήθεια. Στα προβλήματά τους προσπαθεί να βρει λύση ο καλοκάγαθος και δυστυχώς παράλυτος παππούς τους.