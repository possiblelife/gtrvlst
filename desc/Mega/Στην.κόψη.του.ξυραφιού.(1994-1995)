Η ιστορία μας ξεκινά στην Άνδρο. Ο Κατράκης, γόνος παλιάς οικογένειας που έχει ξεπέσει, μπαρκάρει στα καράβια με σκοπό κάποια μέρα να γίνει ο ίδιος καραβοκύρης. Κάποια χρόνια αργότερα, καπετάνιος πια, παντρεύεται την κόρη του αφεντικού του, την Ειρήνη, με την οποία αποκτά δύο παιδιά, τον Γιώργο και την Αλεξάνδρα. Χωρίζει όμως σύντομα και ξαναγυρίζει στον νεανικό του έρωτα, την Μαρία. Αυτή η σχέση μένει κρυφή καθώς και ο καρπός της, η Κατερίνα. Αρκετά χρόνια αργότερα, ο Γιώργος ερωτεύεται την Κατερίνα, χωρίς να ξέρει ότι είναι αδερφή του. Αυτό το πάθος πυροδοτεί απρόβλεπτες εξελίξεις και οι ήρωες οδηγούνται σε δραματικά διλήμματα. Μια ρεπόρτερ, η Μαρίνα, που γράφει την αυτοβιογραφία του Κατράκη προσπαθεί να αποκαλύψει τα νήματα της ιστορίας.