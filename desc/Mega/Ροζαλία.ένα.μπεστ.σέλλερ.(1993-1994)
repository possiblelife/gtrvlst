Πώς γράφονται τα μπεστ σέλερ; Η Ροζαλία, συγγραφέας ροζ μυθιστορημάτων, είναι σίγουρη πως ξέρει την συνταγή. Όταν ο εκδότης της την προτρέπει να γράψει κάτι πιο περιπετειώδες, η ίδια αποφασίζει ότι θέλει να ζήσει καταστάσεις και όχι να τις επινοήσει. Αρχίζει, λοιπόν, να οργανώνει ληστείες, απαγωγές παιδιών, αρχαιοκαπηλίες και ό,τι άλλο μπορεί να φανταστεί κανείς, ώστε να βιώνει την δράση και να μπορεί στη συνέχεια να τη γράφει. Μέσα στην τρέλα της, η Ροζαλία παρασύρει και την οικιακή της βοηθό, τη Σοράγια και κάνουν μαζί όλες τις επιχειρήσεις. Όταν το φοβερό «δίδυμο» του εγκλήματος δρα, το γέλιο δεν έχει όριο.