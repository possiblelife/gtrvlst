"Έρχεται ο Μαντάς!". Στο άκουσμα αυτής της είδησης τέσσερις γυναίκες, σαραντάρες, τελείως διαφορετικές μεταξύ τους, θα μείνουν άφωνες. Η Αλέκα, διευθύντρια κουτσομπολίστικου περιοδικού και μητέρα ενός γιου, μαθητή Λυκείου που της κάνει τη ζωή πατίνι. Η Ντομινίκ, διευθυντικό στέλεχος εταιρίας, που ο παντρεμένος συνέταιρος της και δεσμός της, τη δουλεύει δεόντως. Η θρησκόληπτη ερωτευμένη κρυφά με τον πνευματικό της Φωφώ, που δουλεύει στα διόδια και ο πατέρας της που μπαινοβγαίνει στις φυλακές, της τρώει την περιουσία. Και η Πόπη, υποταγμένη σύζυγος ιδιοκτήτη σουβλατζίδικου με ύποπτα κρέατα, που την χορεύει στο ταψί βοηθούμενος και από την αδερφή του. Ο Μαντάς είναι το παρελθόν που θέλουν να ξεχάσουν... Πώς και γιατί θα ενωθούν μετά από τόσα χρόνια; Και έπειτα από όσα εξελιχθούν, "Τι θα ψυχή θα παραδώσουν;"