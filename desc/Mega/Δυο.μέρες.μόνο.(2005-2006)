Ο Άρης (Χριστόφορος Παπακαλιάτης) και η Σοφία (Βίκυ Παπαδοπούλου), πρώην ζευγάρι, συναντιούνται τυχαία δυο μέρες πριν παρουσιαστεί στο στρατό εκείνος και πριν παντρευτεί εκείνη τον Χρήστο (Χρήστο Λούλη). Κλείνουν ραντεβού την επομένη όμως εκείνος δεν εμφανίζεται. Έτσι συνεχίζουν τις ζωές τους χώρια, ώσπου ξανασυναντιούνται. Ο Άρης μετά την απόπειρα αυτοκτονίας της γυναίκας του Έρσης (Λήδας Ματσάγγου), αναβάλλει την εγχείρηση που πρέπει να κάνει για να ξαναπερπατήσει και επισκέπτεται ψυχολόγο, έχοντας αποφασίσει να μείνει μακριά από τη Σοφία και τον Χρήστο, συνεχίζοντας τη ζωή του. Γρήγορα θα αναθεωρήσει. Η Βίκυ (Σοφία Φαραζή) και η Κατερίνα (Αλεξία Καλτσίκη) είναι ζευγάρι, αλλά η Βίκυ θα ζήσει ένα σύντομο ειδύλλιο με τον Σάββα (Γιώργο Πυρπασόπουλο). Ο Σάββας θα μάθει όλη την αλήθεια για το παιδί τους και θα προσπαθήσει να στήσει μια νέα οικογενειακή ζωή με τη Βίκυ, αντιμετωπίζοντας πολλές δυσκολίες. Την ίδια ώρα η Κατερίνα αποφασίζει να φύγει για το Παρίσι. Ο Άρης συναντιέται κρυφά με τη Σοφία, ενώ στα χέρια του Χρήστου φτάνει το βιβλίο, αλλά και το σημείωμα. Η εγχείρηση που απαιτείται θα γίνει, και ο Άρης θα καταφέρει να ξαναπερπατήσει, ενώ στη ζωή του επιστρέφει και η μητέρα του. Η παρουσία της θα φέρει στη ζωή του νεαρού συγγραφέα ανακατατάξεις και μέχρι η σχέση τους να ομαλοποιηθεί θα περάσει αρκετά στάδια.