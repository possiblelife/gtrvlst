Μετά τον θάνατο του συζύγου της, Θανάση, η μεσήλικη Ασπασία (Άσπα), μαζί με την ηλικιωμένη μητέρα της Ειρήνη μετακομίζουν από την Θεσσαλονίκη στην Αθήνα και συγκεκριμένα στο σπίτι της ξαδέρφης της Μιρέλλας, η οποία ήδη συγκατοικεί με την ωραιοπαθή και αφελή ανηψιά της Αλεξάνδρα (την κόρη της αδερφής της). Πόσο εύκολη είναι η συγκατοίκηση των τεσσάρων γυναικών, όταν η κάθε μία κουβαλάει τις δικές της τρέλες και ιδοτροπίες και όταν ο Σωτήρης, πρώην άντρας της Μιρέλλας, έρχεται κάθε τόσο με το καινούργιο του φλερτ και αναστατώνει τους πάντες; Στον δεύτερο κύκλο επεισοδίων (και συγκεκριμένα στο 33ο επ) γνωρίζουμε δύο φίλες και συνυφάδες, την Καίτη (Κέητ) και την Γεωργία (Τζόρτζια), οι οποίες επιστρέφουν στην Ελλάδα από το Λονδίνο ύστερα από 18 χρόνια, έπειτα από τους θανάτους των συζύγων τους (καλύτερων φίλων) σε τροχαίο ατύχημα στην Αγγλία. Εγκαθίστανται στο σπίτι της Μιρέλλας, έπειτα από συμφωνία που έχουν κάνει μαζί της προκειμένου να αλληλο-φιλοξενηθούν στα σπίτια τους στο Λονδίνο και την Αθήνα. Παράλληλα, στο σπίτι επιστρέφει η Ειρήνη μαζί την Ουρανία, η οποία αμοίβεται από την Άσπα για να φροντίζει την μητέρα της όσο αυτή είναι στην Αυστραλία. Η αρμονική συμβίωση των τεσσάρων διαφορετικών γυναικών μοιάζει ότι θα είναι μια δύσκολη υπόθεση, θα τα καταφέρουν;