Το 2010, η 18χρονη Αλέξις Φίλντινγκ (Ευγενία Δημητροπούλου) από την Βρετανία θέλει να μάθει τα πάντα για την πραγματική της οικογένειά της από την Ελλάδα και έτσι ταξιδεύει στη γενέτειρα της μητέρας της, την Κρήτη. Εκεί βρίσκει την κυρα-Φωτεινή (Όλγα Δαμάνη), η οποία γνώριζε τη μητέρα της και της διηγείται την ιστορία της οικογένειάς της. Όλα άρχισαν το 1939 όταν η νόσος του Χάνσεν, γνωστή και ως λέπρα, κτύπησε πολλούς κατοίκους της Πλάκας και όχι μόνο. Η κυρά-Φωτεινή της λέει τα πάντα. Για το πώς η λέπρα κτύπησε την προ-γιαγιά της, Ελένη (Κατερίνα Λέχου), την οποία μετέφερε στο νησί ο σύζυγός της ο Γιώργης (Στέλιος Μάινας) και το πώς ζούσαν οι κάτοικοι στο νησί. Πώς τα κορίτσια, η Άννα (Ευγενία Δημητροπούλου) και η Μαρία (Γιούλικα Σκαφιδά) μεγάλωσαν και η Άννα παντρεύτηκε τον Ανδρέα Βανδουλάκη (Γιάννης Στάνκογλου), από την απόκτηση της κόρης τους μέχρι και τη μέρα που ο Ανδρέας δολοφόνησε την Άννα, αλλά και το πώς η μητέρα της Σοφία (Φιλαρέτη Κομνηνού), έμαθε για όλη την ιστορία και έφυγε για πάντα από την Κρήτη.