Η ιστορία ξεκινά στην κωμόπολη Ακ Νταγ Ματέν του νομού Άγκυρας το Μάιο του 1895 όταν η οικογένεια του Γεωργίου Παυλίδη αρραβωνιάζει το 12χρονο γιο της, Μίλτο, µε την μόλις 9χρονη Ιφιγένεια, κόρη του Μιχάλη και της Σοφίας Νικολαΐδη. Είναι ένας αρραβώνας σκοπιμότητας, όπως συνηθιζόταν εκείνη την εποχή ανάμεσα σε παιδιά οικογενειών Ελλήνων, καθώς σύμφωνα µε τα μουσουλμανικά ήθη αν ένα κορίτσι αρραβωνιαζόταν θεωρείτο ατιμασμένο και δεν επιτρεπόταν να γίνει γυναίκα µουσουλµάνου. Οι ραγδαίες πολιτικο-κοινωνικές εξελίξεις κλυδωνίζουν τον ελληνισμό του Πόντου και επηρεάζουν καθοριστικά τη ζωή των ηρώων. Οι επιθέσεις φανατικών Τούρκων θα αναγκάσουν τις οικογένειες Παυλίδη και Νικολαΐδη, να εγκαταλείψουν τον τόπο τους. Ο Μίλτος και η Ιφιγένεια, θα ξανασυναντηθούν τυχαία στην Κωνσταντινούπολη 11 χρόνια μετά. Χωρίς να γνωρίζουν την οικογενειακή σχέση που τους δένει, ερωτεύονται κεραυνοβόλα. Ένας έρωτας που δοκιμάζεται σε μια δύσκολη ιστορικά συγκυρία που ανατρέπει κάθε δεδομένο. Ένα όνειρο ζωής που θα αντισταθεί στα δεινά με μόνο όπλο την αγάπη.