H Κλαίρη κι ο Μάνος είναι ένα σύγχρονο ζευγάρι που αντιμετωπίζει ένα πανάρχαιο πρόβλημα: ο έρωτας που τους ένωσε ήταν μεγάλος. Αλλά μετά παντρεύτηκαν. Τώρα, για να σώσουν τον γάμο τους από την καθημερινότητα, την  ρουτίνα και τον εκνευρισμό τους απ’ τον άλλον, καταφεύγουν στην τελευταία  λύση πριν το διαζύγιο: την Ελεύθερη Σχέση. Τρεις μήνες μακριά, για να ζήσουν καινούριες εμπειρίες και να δοκιμάσουν τον έρωτα τους. Τρεις μήνες χωρίς καμιά επικοινωνία και απόλυτη ελευθερία να συνάψουν σχέσεις με άλλους ανθρώπους. Προκειμένου στο τέλος της δοκιμαστικής αυτής περιόδου να αποφασίσουν αν θα είναι ξανά μαζί ή θα πάρουν διαζύγιο. Η συμφωνία ξεκινάει σαν ένα ερωτικό πείραμα και στόχος και των δύο είναι να σώσουν τον γάμο τους. Τα πράγματα όμως θα αρχίσουν να περιπλέκονται όταν στη ζωή τους αρχίζουν να μπαίνουν καινούριοι άνθρωποι αλλά και η ζήλεια του ενός για το τι κάνει ο άλλος. 