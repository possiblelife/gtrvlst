Ο Πάνος Κοκκινόπουλος ξανά στα ίχνη του εγκλήματος. Η σειρά, που κυριολεκτικά σημάδεψε τα τηλεοπτικά μας βράδια και καθήλωσε χιλιάδες τηλεθεατές, επανέρχεται με νέες ιστορίες από το συγγραφικό δίδυμο Β. Ρίσβα, Δ. Σακκαλή. Ο σκηνοθέτης που έφερε πρώτη φορά στα τηλεοπτικά δρώμενα το κινηματογραφικό στυλ και άποψη μετουσιώνει τη μακροχρόνια, έμπειρη πλέον ματιά του και προσεγγίζει με έναν ιδιαίτερο τρόπο ιστορίες για ανθρώπους που ξεπέρασαν το μέτρο που αγάπησαν, που μίσησαν, που παθιάστηκαν, που προσπάθησαν μάταια να διαχειριστούν το θυμό, τη κατάθλιψη, την ενοχή και έφτασαν στο περιθώριο. Το Ου Φονεύσεις είναι μία αυτοτελή σειρά με σημαντικό cast ηθοποιών σε κάθε επεισόδιο. Μια σειρά που όμως δεν επιχειρεί απλά την αναπαράσταση ενός εγκλήματος και την ανάπλαση του ηθικού αυτουργού. Σκοπός της είναι να προβληματίσει και να ιντριγκάρει τον θεατή παρουσιάζοντάς του μια νέα άποψη για τον εκάστοτε ήρωα - θύτη ή ήρωα - θύμα. Από μεριάς μας καλούμαστε να τον συμπαθήσουμε ή να τον μισήσουμε, να τον συγχωρήσουμε ή να τον καταδικάσουμε ή απλά να ακούσουμε την αλήθεια του την δική του αλήθεια. 