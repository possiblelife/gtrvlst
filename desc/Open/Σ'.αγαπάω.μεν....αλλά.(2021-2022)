Ο Παύλος και η Δάφνη, είναι ένα σύγχρονο ζευγάρι που προσπαθεί να λύσει όλα του τα προβλήματα χωρίς να συνειδητοποιεί πως, αν πράγματι κάποτε τα κατάφερνε, η ζωή δε θα είχε κανένα ιδιαίτερο ενδιαφέρον.

Εκρηκτικοί και οι δύο, φτάνουν στα άκρα, γεγονός που πολλές φορές τους φέρνει στα όρια του χωρισμού. Αλλά αυτό το ζευγάρι μαζί δεν κάνει και χώρια δεν μπορεί! Χωρίζουν, τα ξαναβρίσκουν, ξαναχωρίζουν και η ιστορία συνεχίζεται…..

Σαν να μην έφταναν τα δικά τους προβλήματα, γύρω τους οι οικογένειές τους, οι φίλοι τους και τα αφεντικά τους, οι οποίοι παρά τις καλές τους προθέσεις, δημιουργούν τα μεγαλύτερα μπερδέματα.

Το «Σ’ αγαπάω μεν αλλά…» είναι μια φρέσκια και μοντέρνα κωμωδία βασισμένη στην εξαιρετικά πετυχημένη ισραηλινή σειρά «Life isn’t everything».

Τον Παύλο και την Δάφνη υποδύονται ο Αλέξανδρος Μπουρδούμης και η Ευσταθία Τσαπαρέλη. Ακόμα παίζουν οι ηθοποιοί Χριστίνα Τσάφου, Βασίλης Χαλακατεβάκης, Εύη Δαέλη, Μαριέλλα Σαββίδου, Μιχάλης Πανάδης, Θοδωρής Αντωνιάδης, Χρήστος Σαπουντζής και η Άννα Ανδριανού.

Τη σκηνοθεσία υπογράφει η Μαρία Λάφη και στη μεταφορά του σεναρίου είναι οι Αντώνης Ανδρής, Μαργαρίτα Γερογιάννη, Ιωάννα Κανελλοπούλου και η Ρένα Ρίγγα.

Την παραγωγή έχει αναλάβει η εταιρεία παραγωγής «ΑΡΓΟΝΑΥΤΕΣ» για λογαριασμό του OPEN.  